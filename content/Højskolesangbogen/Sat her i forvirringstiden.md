---
title: "Sat her i forvirringstiden"
tekst: "Jens Rosendal, 1997"
melodi: "Erling Lindgren, 1997"
nummer_v18: "indsæt"
nummer_v19: "148"
tema: "Liv"
---

1\.\
Sat her i forvirringstiden\
ungdom, galskab, kraft og ild.\
Tusindvis af søde drømme.\
Li'så mange farer vild\
Men det er dog muligheden\
meget mer end sikkerheden.\
Altid er en slægt på vej\
og nu spør' den efter dig.

2\.\
Vil du mer' end det der vinker\
hus og løn og bil og båd\
tjene ind til livets goder\
så du selv engang får råd.\
Det du køber kort kun rækker\
bilen ruster, båden lækker.\
Det der varer og har værd\
kan man aldrig købe her.

3\.\
Hvor er så et sted at gribe\
hvor er så det mål der når\
er det bobler kun som brister\
en for en mens dagen går?\
Og vor angst for undergangen\
vil spolere morgensangen\
Dog et sted i tidens nat\
liv og skabelse blev sat.

4\.\
Ingen ved det. Ingen har det\
men det lyser dag for dag\
og holdt fast af dagens virvar\
vågner vi hver livsens dag.\
Som en skabelse, der varer\
Som Vorherre selv, der svarer\
når en jordklump rejses op\
og får liv og ånd og krop.

5\.\
Der fra dybet er det under\
som kan bære og er nær.\
Derfra springer kærligheden\
som gir denne dag sit værd\
så på trods af undergangen\
blir vi ved med morgensangen\
rejser os og synger med\
nu og i al evighed.