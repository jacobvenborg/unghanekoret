---
title: "Hvor du sætter din fod"
tekst: "Jens Sejer Andersen, 2001"
melodi: "Sigurd Barett, 2001"
nummer: "206"
tema: "Frihed og fællesskab"
---
1\.\
Hvor du sætter din fod,\
drysser frø af de drømme du driver imod.\
Ved de veje du finder,\
vil man snart plukke minder.\
Om du flyver omkring eller står og slår rod,\
bli´r der spor af din fod.

2\.\
Når du åbner din hånd,\
ser du synlige spor af usynlige bånd.\
Du har fat i et stykke\
af dit medmen'skes lykke.\
Det kan føles som fnug eller veje et ton:\
Det er lagt i din hånd.

3\.\
Vil du vugge dit skød,\
går du med i en dans som fra skabelsen lød.\
Vores fremtid bli´r farvet\
af den klang du har arvet.\
Det er slægternes rytme der rører dit kød,\
sød musik i dit skød.

4\.\
Når du husker at le,\
lukker hovedet sig op og gi´r lyset entré.\
Vi begriber med latter\
hvad fornuft ikke fatter.\
Det er ligesom et kærtegn fra livets idé\
når du vover at le.

5\.\
Du er en del af os.\
Der skal mere end én til at elske og slås.\
Vil du yde dit bedste\
for dig selv og din næste,\
må du vælge hver dag mellem tillid og trods:\
Er det mig eller os?

6\.\
Fra din tå til din top\
er du skabt i et stykke der ikke går op.\
Hvad du gi'r på din færden\
mangedobles af verden\
Dett la'r tro, håb og kærlighed vokse og nå\
fra din top til din tå.\
