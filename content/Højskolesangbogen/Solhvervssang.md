---
title: "Solhvervssang"
tekst: "Johannes V. Jensen, 1917"
melodi: "Johannes V. Jensen, 1917"
nummer_v18: "N/A"
nummer_v19: "262"
tema: "Året - jul"
---
*Noter:*

***

1. Vor sol er bleven kold,\
vi er i vintervold\
og dunkle dage.\
Men nu er nedgang endt\
og håbet tændt -\
ja, håbet tændt,\
for nu er solen vendt,\
nu kommer lyset og den lange dag tilbage.\
2\. Det grønne, skønne træ\
forjætter sommerlæ\
og søde skove.\
I julelysets skær\
som stjerners hær,\
ja, stjerners hær,\
er solens under nær\
og alle gule blomstersole små, som sove.\
3\. I granens brændte duft\
får svundne somre luft\
og de, der kommer.\
Det danske, svale år\
i ringgang går,\
ja, ringgang går,\
omkring en evig vår.\
Syng alle sjæle med om Danmarks fagre sommer.

### Ordforklaringer

2.2 *forjætter*: lover        

3.4 *svale*: kølige