---
title: "Som sol der rammer klodernes gang"
tekst: "Jens Rosendahl, 2005"
melodi: "John Høybye, 2005"
nummer: "20"
tema: "Morgen"
---
1\.\
Som sol der rammer klodernes gang\
og henter dem ind i dagen\
er sød musik og morgensang\
der synger sig ind\
i krop og i sind\
når hjertesprog er sagen.\

2\.\
Et hjertesprog der gemmer sig tit\
bag snakken og travlheds skygger\
men vil forløses sandt og frit\
når hjerterne slår\
i dage som går\
hvor menneskene bygger.\

3\.\
For hjertesprog er kærlighedssang\
og tonerne får det givet\
en fryd der bærer tidens gang.\
Den baner sin vej\
til dig og mig\
og synger højt om livet.\

4\.\
Så syng du kun den morgenens sang\
der tænder sit lys i verden.\
Er tiden både hård og vrang\
vil glæden som gror\
selv sætte sit spor\
og bære dagens færden.\

5\.\
Se, fra en hård og frysende jord\
der løfter sig højt en lærke.\
Jeg ser det hele og jeg tror\
den glæde er nær\
som løfter os her.\
Den bærer livets mærke\
