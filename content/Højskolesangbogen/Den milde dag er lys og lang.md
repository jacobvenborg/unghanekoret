---
title: "Den milde dag er lys og lang"
tekst: "Aage Berntsen, ca.\
1917-19"
melodi: "Carl Nielsen, 1921"
nummer_v18: "442"
nummer_v19: "464"
tema: "Kærlighed"
---
*Noter:*

OBS: SLETTES (for at nummerere) {
 \.\
}

***

1\.\
Den milde dag er lys og lang\
og fuld af sol og fuglesang,\
og alt er såmænd ganske godt,\
når blot, når blot, når blot,\
når blot vor nabos Ilsebil\
vil det, som jeg så gerne vil -\
vil lægge kinden mod min kind\
med samme varme sind, -

2\.\
vil række mig sin lille hånd\
med samme redebonne ånd,\
vil lukke øjet som i blund\
og give mig sin mund!\
Ja, dagen er så lys og lang,\
og der er nok af fuglesang,\
men jeg er bange, Ilsebil\
vil ikke det, jeg vil!

3\.\
Bag hækken kommer Ilsebil -\
mon det er mig, hun smiler til?\
Hun bærer mælk i klinket fad\
og giver katten mad.\
Åh, se, nu smiler hun igen,\
min Ilsebil, min egen ven -\
det er, som selve solens skin\
faldt i mit hjerte ind.

### Ordforklaringer
2.2   *redebonne*: imødekommende\
3.3   *klinket fad*: ituslået fad der er repareret