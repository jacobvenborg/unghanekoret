---
title: "Jorden drejer om sin akse/Noget om billigrejser"
tekst: "Halfdan Rasmussen, Noget om billigrejer, 1952"
melodi: "Mogens Jermiin-Nissen"
nummer: "188"
tema: "Frihed og fællesskab"
---
1.<br>
Jorden drejer om sin akse<br>
med en masse byer på,<br>
London, Skive, Rom og Fakse,<br>
Novgorod og Åbenrå.<br>
Alle steder bor der mensker,<br>
som er højst forskellige.<br>
En er russer, en er svensker,<br>
og en del er hellige.<br>

2.<br>
Jeg har hus på denne klode,<br>
hus med lokum, høns og hø.<br>
Jeg er glad og vel tilmode<br>
og vil meget nødig dø.<br>
Og når jorden drejer roligt<br>
med mit lille husmandssted,<br>
syns jeg det er helt utroligt,<br>
at jeg osse drejer med.<br>

3.<br>
Jeg kan sidde ved mit vindu<br>
når det løber fuldt af vand,<br>
mens jeg tænker på en hindu<br>
i det fjerne Hindustan.<br>
Mon en sådan udenlandsker<br>
sidder drømmende som jeg,<br>
mens han tænker på en dansker,<br>
som sandsynligvis er mig?<br>

4.<br>
Mon hans kone bruger briller?<br>
Er hun liså køn som min?<br>
Mon han har en søn der spiller<br>
på vemodig violin?<br>
Har hans datter papillotter?<br>
Er hun dejlig og banal?<br>
Eller tømmer hun mon potter<br>
på et hinduhospital?<br>

5.<br>
Se, nu går den satans hane<br>
og gør hønsene besat!<br>
Den skal slagtes en af da'ne,<br>
så det er da noget pjat -<br>
Mon de frække hinduhaner<br>
siger kykliky som vor,<br>
eller har de andre vaner<br>
som kun Muhammed forstår?<br>

6.<br>
Nu er solen atter fremme.<br>
Hanen bruger sin alarm.<br>
Det er rart at være hjemme<br>
ved sin egen vindueskarm.<br>
Jorden drejer om sin akse,<br>
drejer rundt med muld og vand.<br>
Der er langt fra mig til Fakse.<br>
Der er langt til Hindustan.<br>
