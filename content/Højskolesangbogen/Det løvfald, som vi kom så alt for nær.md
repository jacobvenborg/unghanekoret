---
title: "Det løvfald, som vi kom så alt for nær"
tekst: "Frank Jæger, 1948"
melodi: "Tom Vejslev, 1953"
nummer: "345"
tema: "Året - efterår"
---
1\.\
Det løvfald, som vi kom så altfor nær,<br>
bedrog os med de ting, vi havde kær:<br>
Den strenge, hvide sol. En sløret regn.<br>
Et gult forundringssmil i Nyrup Hegn.<br>

2\.\
Hvor kom vi altfor nær på alle ting.<br>
Det løvfald lod os se en sjælden ring:<br>
Der stod en hest med samme hvide hår,<br>
som vore arme unger engang får.<br>

3\.\
Din lille, varme hånd sad fast i min,<br>
og der kom blæsten rendende med sin.<br>
I vejens våde, blanke asfaltå<br>
drev mange flere blade end vi så.<br>

4\.\
Esbønderup. Det hvide hospital.<br>
En fjern og ukendt hanes søndagsgal.<br>
Dit blik fik gule marker med sig hjem.<br>
Nu ejer du en længsel efter dem.<br>
