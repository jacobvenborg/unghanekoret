---
title: "Se dig ud en sommerdag"
tekst: "Jeppe Aakjær, 1904"
melodi: "Carl Nielsen, 1917"
nummer_v18: "323"
tema: "Året – højsommer"
---

1\.\
Se dig ud en sommerdag,\
når de bønder tromler:\
Land æfor og by æbag,\
lærkesang og humler,\
byg i skred og bær i blost,\
barneleg om frønnet post,\
rugens dræ med duft af most\
i drift om brede gårde!

2\.\
Danmark er et lidet land,\
strakt fra nord til sønder,\
har dog brød til alle mand,\
købstadfolk som bønder.\
Rugen med det svulne knæ\
vokser langt i bakkens læ,\
humlekop og pæretræ\
får sol mod hvide gavle.

3\.\
Færgen med det brede bryst,\
klædt i stål og plade,\
pløjer vej fra kyst til kyst\
over bælters flade.\
Kobberspir og tag af tegl\
ser sig selv i havets spejl,\
langvejs ude hvide sejl\
mod grønne øer bovner.

4\.\
Toget stønner tungt af sted,\
højt sig rugen løfter,\
plagen står ved vangeled,\
slår sig løs og snøfter.\
Hyrden kobler sine kø'r,\
aftensuk i siv og rør,\
fra den åbne smededør\
går lange skumrings-gnister.

5\.\
Slider byen, danske mand,\
alt for stærkt din trøje,\
tag et mål af Danmarks land\
fra dets egne høje:\
Synet, fjernt af banker lukt,\
bliver frit mod bælt og bugt\
stemningsfyldt som hejreflugt\
om kvæld, når sol går under.