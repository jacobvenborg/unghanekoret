---
title: "Se dig ud en sommerdag"
tekst: "Jeppe Aakjær, 1904"
melodi: "Carl Nielsen, 1917"
nummer: "323"
tema: "Året - højsommer"
---
1\.\
Se dig ud en sommerdag,<br>
når de bønder tromler:<br>
Land æfor og by æbag,<br>
lærkesang og humler,<br>
byg i skred og bær i blost,<br>
barneleg om frønnet post,<br>
rugens dræ med duft af most<br>
i drift om brede gårde!<br>

2\.\
Danmark er et lidet land,<br>
strakt fra nord til sønder,<br>
har dog brød til alle mand,<br>
købstadfolk som bønder.<br>
Rugen med det svulne knæ<br>
vokser langt i bakkens læ,<br>
humlekop og pæretræ<br>
får sol mod hvide gavle.<br>

3\.\
Færgen med det brede bryst,<br>
klædt i stål og plade,<br>
pløjer vej fra kyst til kyst<br>
over bælters flade.<br>
Kobberspir og tag af tegl<br>
ser sig selv i havets spejl,<br>
langvejs ude hvide sejl<br>
mod grønne øer bovner.<br>

4\.\
Toget stønner tungt af sted,<br>
højt sig rugen løfter,<br>
plagen står ved vangeled,<br>
slår sig løs og snøfter.<br>
Hyrden kobler sine kø'r,<br>
aftensuk i siv og rør,<br>
fra den åbne smededør<br>
går lange skumrings-gnister.<br>

5\.\
Slider byen, danske mand,<br>
alt for stærkt din trøje,<br>
tag et mål af Danmarks land<br>
fra dets egne høje:<br>
Synet, fjernt af banker lukt,<br>
bliver frit mod bælt og bugt<br>
stemningsfyldt som hejreflugt<br>
om kvæld, når sol går under.<br>
