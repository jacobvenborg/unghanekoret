---
title: "Sig nærmer tiden, da jeg må væk"
tekst: "Steen Steensen Blicher, 1837"
melodi: "Oluf Ring, 1922"
nummer: "487"
tema: "Historien"
---
1\.\
Sig nærmer tiden, da jeg må væk,\
jeg hører vinterens stemme;\
thi også jeg er kun her på træk\
og haver andensteds hjemme.

2\.\
Jeg vidste længe, jeg skal herfra;\
det hjertet ikke betynger,\
og derfor lige glad nu og da\
på gennemrejsen jeg synger.\


3\.\
Jeg skulle sjunget lidt mer måske -\
­måske vel også lidt bedre;\
men mørke dage jeg måtte se,\
og stormen rev mine fjedre.\


4\.\
Jeg ville gerne i Guds natur\
med frihed spændt mine vinger,\
men sidder fast i mit snævre bur,\
det alle vegne mig tvinger.

5\.\
Jeg ville gerne fra højen sky\
udsendt de gladere sange;\
men blive må jeg for kost og ly\
en stakkels gældbunden fange.\


6\.\
Tit ligevel til en smule trøst\
jeg ud af fængselet titter\
og sender stundom min vemodsrøst\
med længsel gennem mit gitter.\


7\.\
Lyt og, o vandrer, til denne sang,\
lidt af din vej du hidtræde!\
Gud ved, måske det er sidste gang,\
du hører livsfangen kvæde.\


8\.\
Mig bæres for, som ret snart i kvæld\
at gitterværket vil briste;\
thi kvidre vil jeg et ømt farvel;\
måske det bliver det sidste\
