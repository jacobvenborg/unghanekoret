---
title: "Kom, maj, du søde milde!"
tekst: "C. A. Overbeck, 1776"
melodi: "W. A. Mozart, 1791"
nummer: "292"
tema: "Året - sent forår"
---
1\.\
Kom, maj, du søde, milde!<br>
Gør skoven atter grøn,<br>
og lad ved bæk og kilde<br>
violen blomstre skøn.<br>
Hvor ville jeg dog gerne,<br>
at jeg igen den så!<br>
Ak, kære maj, hvor gerne<br>
igen i marken gå.<br>

2\.\
Om vintren kan man have<br>
vel mangt et tidsfordriv.<br>
Man kan i sneen trave,<br>
å ja, et lystigt liv.<br>
Har leg af mange arter,<br>
især ved juletid,<br>
vel også kanefarter<br>
på landet hid og did.<br>

3\.\
Men når sig lærker svinge<br>
mod sky med lifligt slag,<br>
på engen om at springe<br>
det er en anden sag!<br>
Men nu min kæphest rolig<br>
i krogen hist må stå,<br>
thi uden for vor bolig<br>
man kan for søl ej gå.<br>

4\.\
Du derfor smukt dig skynde,<br>
kom, kære maj, o kom,<br>
at snart vi kan begynde<br>
på marken vor springom.<br>
Men frem for alt du mange<br>
violer tage med,<br>
og nattergalesange<br>
og kukkeren tag med!<br>
