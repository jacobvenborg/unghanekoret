---
title: "Danmark, nu blunder den lyse nat"
tekst: "Thøger Larsen, 1914"
melodi: "Oluf Ring, 1922"
nummer: "314"
tema: "Året - tidlig sommer"
---
1.<br>
Danmark, nu blunder den lyse nat<br>
bag ved din seng, når du sover.<br>
Gøgen kukker i skov og krat.<br>
Vesterhavet og Kattegat<br>
synger, imens det dugger,<br>
sagte som sang ved vugger.<br>

2.<br>
Danmark, du vågner med søer blå<br>
mætte som moderøjne.<br>
Alt, hvad i dine arme lå,<br>
lader du solen skinne på<br>
ser, hvor det yppigt glider,<br>
frem af forgangne tider.<br>

3.<br>
Lærker, som hopped af æg i vår<br>
svinder i himlens stråler.<br>
Tonerne ned med lyset går,<br>
samme sang som i tusind år.<br>
Lykken fra glemte gruber<br>
klinger af unge struber.<br>

4.<br>
Hyldene dufter i stuen ind<br>
ude fra Danmarks haver.<br>
Kornet modnes i sommervind<br>
Hanegal over lyse sind<br>
stiger bag gavl og grene,<br>
hvæsset som kniv mod stene.<br>

5.<br>
Køer og heste og får på græs<br>
hen over brede agre,<br>
åbne lader for fulde læs,<br>
sejl, som stryger om klint og næs,<br>
byger, som går og kommer<br>
- det er den danske sommer<br>

6.<br>
Pigernes latter og lyse hår<br>
leg, som får aldrig ende,<br>
øjnene blå som vand i vår<br>
mildt om et evigt Danmark spår<br>
sol over grønne sletter<br>
lykke og lyse nætter.<br>
