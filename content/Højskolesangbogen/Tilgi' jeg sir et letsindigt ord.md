---
title: "Tilgi' jeg sir et letsindigt ord"
nummer: "111"
tema: "Liv"
---

**Tekst: Poul Henningsen, 1941**
**Melodi: Kai Normann Andersen, 1941**

***

1\.\
Tilgi' jeg sir et letsindigt ord.<br>
Det er klogt at De forstår det straks.<br>
Bare en hyldest til denne jord.<br>
For vi har jo kun den samme slags.<br>
Verden har nu hadet mer end nok.<br>
Vi kan kun besvare med at elske.<br>
Selv i den jordiske kærlighed<br>
ligger våben mod et ragnarok.<br>
I dit korte liv<br>
er hver time dyr,<br>
hvert sekund, et dyrt sekund.<br>
Du glemmer vel ikke at årene ry'r.<br>
Se på dit ur. Viserne fly'r. Hold dig vågen ven.<br>
Vores lille liv<br>
sluttes inde af en søvn.<br>
Vi er af samme stof,<br>
som drømme gøres af,<br>
det store tomme rum.<br>

2\.\
Alle som påstår, der findes mer,<br>
gir os veksler uden underskrift.<br>
Mennesket har dyrket en hob ideer<br>
som erstatning for naturlig drift.<br>
Enkel er din skæbnes smukke lov:<br>
Hvert atom forlanger, du skal leve.<br>
Mennesket blev menneske i kærlighed -<br>
gjort i elskov - ja det blev vi dog.<br>
I dit korte liv<br>
er det meste spildt.<br>
Tænk igennem punkt for punkt.<br>
Bedøm du det selv og bedøm det kun mildt:<br>
Håndtryk blev glemt,<br>
chancer blev spildt.<br>
Hold dig vågen ven.<br>
Hvorfor sove nu<br>
i den lyse sommernat...<br>
Det haster med det kys.<br>
Den kommer, før du tror,<br>
den drømmeløse søvn.<br>
