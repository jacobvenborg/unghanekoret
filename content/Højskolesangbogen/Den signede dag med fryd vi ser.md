---
title: "Den signede dag med fryd vi ser"
tekst: "N. F. S. Grundtvig, 1826"
melodi: "C. E. F. Weyse, 1826"
nummer: "1"
tema: "Morgen"
---
1\.\
Den signede dag med fryd vi ser\
af havet til os opkomme,\
den lyse på himlen mer og mer\
os alle til lyst og fromme!\
det kendes på os som lysets børn,\
at natten hun er nu omme!\

2\.\
Den signede stund, den midnatstid,\
Vorherre han lod sig føde,\
da klared det op i østerlid\
til dejligste morgenrøde,\
da lyset oprandt, som jordens bold\
skal lysne udi og gløde.\

3\.\
Om levende blev hvert træ i skov\
og var så hvert blad en tunge,\
de kunne dog ej Guds nådes lov\
med værdelig røst udsjunge,\
thi evig nu skinner livets lys\
for gamle og så for unge.\

4\.\
Thi takke vi Gud, vor fader god,\
som lærken i morgenrøde,\
for dagen, han os oprinde lod,\
for livet, han gav af døde.\
Den signede dag i Jesu navn\
os alle vort liv forsøde!\

5\.\
Nu sagtelig skrid, vor højtidsdag,\
med stråler i krans om tinde!\
hver time til herrens velbehag\
som bække i eng henrinde,\
til frydelig sig til sidst de sno\
op under de grønne linde!\

6\.\
Som guld er den årle morgenstund,\
når dagen opstår af døde,\
dog kysser os og med guld i mund\
den liflige aftenrøde,\
så tindre end må det matte blik,\
de blegnede kinder gløde.\

7\.\
Så rejse vi til vort fædreland,\
der ligger ej dag i dvale,\
der stander en borg så prud og grand\
med gammen i gyldne sale,\
så frydelig dér til evig tid\
med venner i lys vi tale!\
