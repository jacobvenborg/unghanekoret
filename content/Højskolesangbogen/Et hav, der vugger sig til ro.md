---
title: "Et hav, der vugger sig til ro"
nummer: "568"
tema: "Aften"
---

**Tekst: Juliane Preisler, 1997** \
**Komponist: Matti Borg, 1997** \
*Noter: C-dur* \

***

1\.\
Et hav, der vugger sig til ro nu\
en strand der mørkner så blidt,\
en ren orangerød magi\
en fred, der rækker vidt\
mens vi holder hænder\

2\.\
En nat, der nærmer sig så blødt nu\
en lyd der stilner om os,\
En lillalyserød magi\
en sjæl, der kaster los\
mens vi lytter bølger.\

3\.\
Et lys, der sænker sig så tavst nu\
en sol så langsomt på vej\
En sommernatteblå magi\
et sind, der åbner sig\
mens vi fanger stjerner.\
