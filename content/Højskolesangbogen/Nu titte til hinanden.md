---
title: "Nu titte til hinanden"
tekst: "B. S. Ingemann, 1837"
melodi: "C. E. F. Weyse, 1837"
nummer: "13"
tema: "Morgen"
---
1\.\
Nu titte til hinanden de favre blomster små,<br>
de muntre fugle kalde på hverandre.<br>
Nu alle jordens børn deres øjne opslå,<br>
nu sneglen med hus på ryg vil vandre.<br>

2\.\
Den kære Gud og skaber den mindste orm er nær,<br>
han føder fugl og markens lilje klæder.<br>
Dog menneskenes børn har han allermest kær,<br>
Gud ånder på øjet, når det græder.<br>

3\.\
Guds søn var selv et barn, og på krybbestrå han lå,<br>
hans vugge stod på jord foruden gænge.<br>
Guds himmeriges fryd har han lovet de små<br>
og blomster fra paradisets enge.<br>

4\.\
Guds søn har os så kær, han er børnevennen stor,<br>
han bærer barnet op til Gud på armen.<br>
Han storm og hav betvang, da han vandred på jord,<br>
men børnene leged ham ved barmen.<br>

5\.\
O du, som os velsigned og tog i favn de små,<br>
en morgen se vi dig i paradiset!<br>
Du lærte os til Gud vore øjne opslå,<br>
evindelig være du lovpriset!<br>
