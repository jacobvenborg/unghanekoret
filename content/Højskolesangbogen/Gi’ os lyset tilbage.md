---
title: "Gi’ os lyset tilbage"
tekst: "Per Krøis Kjærsgaard, 2009"
melodi: "Rasmus Skov Borring, 2009"
nummer: "000"
tema: "Nyudgave"
---
1\.\
Kloden har mange forskellige slags.\
Alle må leve og dø.\
Glæd dig – du er her alligevel nu!\
Meningen er vel at så sine frø,\
på en overladt stjerneø.\
Gi’ os tiden tilbag’,\
og lad os bruge ethvert timeslag.\
Dørene åbne og smilene slidt.\
Sådan er landet, jeg gerne vil kalde for mit.

2\.\
Lykken du holder i hænderne nu,\
den er vist egentlig min.\
Og at du lever og bærer og er,\
gør at jeg også kan værne om din;\
denne smukkeste disciplin.\
Gi’ os glæden tilbag’,\
og lad os leve af dét trylleslag:\
Kroppene mange, men styrken er en.\
Sådan er landet, der står på de viseste sten.

3\.\
Ser du kun mørke, hvor du vender hen?\
Tomhedens sorte protest?\
Skyggerne lever kun hvor der er lys.\
Husk nu at solsiden klæder dig bedst!\
Og i aften, så se mod vest!\
Gi’ os lyset tilbage.\
Vi vender op på ethvert nederlag.\
Lukket bli’r åbnet og støjen bli’r tyst.\
Nu skal der danses og elskes, hvor mørket er lyst!\


4\.\
Alt hvad vi kom for at give og få:\
dele og elske og slås.\
Blev på et år, det vi levede på,\
fællesskab fødes når JEG bli’r til OS!\
Og vi vandrer med Helios.\
Gi’ os landet tilbag’.\
Gi’ tolerancen et nyt folkeslag.\
Hjertet er åbent og sindet er frit.\
Sådan er landet, jeg gerne vil kalde for mit\
