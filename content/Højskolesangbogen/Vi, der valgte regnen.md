---
title: "Vi, der valgte regnen"
tekst: "Frank Jæger, 1953"
melodi: "Tony Vejslev, 1953"
nummer_v18: "116"
tema: "Liv"
---

1\.\
Vi, der valgte regnen,\
vi har lange, valne fingre\
og et stort og frodigt hår.\
Vi får markens grønne grøde\
kastet ned i vore lunger, mens vi går.\

2\.\
Vi, der valgte natten,\
vi får uglerunde øjne\
sået til med sære syn.\
Vore fødder træder varsomt,\
og en tanke trykker sårt på vore bryn.\

3\.\
Vi, der valgte landet,\
har lidt evig jord i lommen\
og på vore ellesko.\
Vore tænder knuser kerner,\
tag en enkelt, tag en håndfuld eller to.\

4\.\
Vi, der vælger livet,\
går en dag på tværs af vejen,\
ender i et efterår.\
Vi får regnen, natten, landet\
trykket ind mod vore hjerter, mens vi går.