---
title: "Skipper Clements morgensang"
tekst: "Ebbe Kløvedal Reich, 1970"
melodi: "Leif Varmark, 1971"
nummer: "478"
tema: "Historien"
---
1\.\
Skærm jeres hus med grav og planke<br>
Hvæs jeres leer snittende blanke<br>
Frygt ikke Rantzaus sorte hær<br>
Silke skal vige for vadmelsklær<br>
Bønder, tømre, jyske knejte,<br>
nu skal vi sejre i grevens fejde<br>

2\.\
Bagved de riges glitrende hjelme<br>
skjuler sig bange skælvende skælme<br>
Djævelen selv har dem givet til pynt<br>
rustninger, skjolde og jorder og mønt.<br>
Bønder, tømre, jyske knejte,<br>
nu skal vi sejre i grevens fejde<br>

3\.\
Mennesker bytter de ud for penge<br>
porten til frihed de låse og stænge<br>
piner og binder med arv og med gæld<br>
jorden som havde de skabt den selv.<br>
Bønder, tømre, jyske knejte,<br>
Nu skal vi sejre i grevens fejde<br>

4\.\
Rigdom, si’r de, er for de rige<br>
Biblen har noget andet at sige<br>
Fattig på jorden vandred’ Guds søn,<br>
hented’ just ikke hos dem sin løn<br>
Bønder, tømre, jyske knejte,<br>
nu skal vi sejre i grevens fejde<br>

5\.\
Kirkens sorte skadesværme<br>
skal sig for pigernes latter beskærme<br>
Spraglende herremandshaner på stand<br>
møde nu skal den danske mand.<br>
Bønder, tømre, jyske knejte,<br>
nu skal vi sejre i grevens fejde<br>

6\.\
Hanen har galet trende gange<br>
stå nu kun fast for vi er de mange<br>
Lad ikke fremtiden sige om os,<br>
rigdommen knægted’ os uden at slås.<br>
Bønder, tømre, jyske knejte,<br>
nu skal vi sejre i grevens fejde<br>
