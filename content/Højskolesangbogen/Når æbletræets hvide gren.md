---
title: "Når æbletræets hvide gren"
tekst: "Lisbeth Smedegaard Andersen, 2007"
melodi: "Michael Bojesen, 2016"
toneart: "Eb-dur"
nummer_v18: "N/A"
nummer_v19: "318"
tema: "Året - tidlig forår"
---

1\.\
Når æbletræets hvide gren\
strør blomster på min trappesten\
og luften har det lyse skær\
af nyudsprungne bøgetræer\
så ved jeg det igen er maj\
og sommer er på vej.

2\.\
Nu er det Kristi Himmelfart\
bag hvide skyer ser du klart\
at sådan en velsignet sol\
må komme fra hans kongestol.\
Han åbner rummet over dig\
og pinse er på vej

3\.\
med vingebrus og helligånd\
der løser vore tungebånd\
så munden løber over med\
hvad hjertet fyldes af og ved.\
Et glædesbud forplanter sig:\
Guds rige er på vej.

4\.\
Det lignes ved det mindste frø\
der tåler sne og frost og tø\
og vokser til et vældigt træ\
med fuglesang i blomsterlæ\
det bedste man kan tænke sig\
en forårsdag i maj.