---
title: "Mads Doss"
tekst: "Steen Steensen Blicher, 1842"
melodi: "Folkemelodi"
nummer: "437"
tema: "Kærlighed"
---
*Noter: F-dur* \

1\.\
Mads Doss han war en kon koltringsknæjt,\
han gek mæ foeren i hien,\
imell så slow han lyng te en bejt,\
imell så band han åu vien\
en liim te hans muer, å så sang han imell,\
di hoer ed så vit, nær han tow te å hwell:\
*//: La la luh -- la la lih -- kom! så skal a bih! ://* \

2\.\
Mett Kølvro war en kon stonthostøs,\
gek åsse mæ foeren i hien,\
å somti hun swedt, å somti hun frøs,\
den drywwen slet ett hun ku li en.\
Hon snøwsed imell, få hin dawwen wa lång,\
iwessomda tahrt hon sin klukker, å sang:\
*//: La la luh -- la la lih -- kom! så skal a bih! ://* \

3\.\
Å somti di mødtes så his å så hæhr,\
od mælmad, å språkked så knøwt da,\
å let om let fek di hwerranner så kjæhr:\
Jen kam, næ den åhn ga en hwøwt da.\
Å næ di had ett, gek di hwæ te sit hjaer,\
å sang, så de gjall owwe mosser og kjaer:\
*//: La la luh -- la la lih -- kom! så skal a bih! ://* \

4\.\
Såen gek da en sommer, å da gik flier.\
Lieg kjærrester så de fann o da.\
I hien kam di no ikke møj mier,\
men hjemm ve hweranner di lo da.\
Å så bløw di gywt å behøwd ett å sønng,\
som fahr di had gjow, i de båreste lønng:\
*//: La la luh -- la la lih -- kom! så skal a bih! ://* \

> Kon koltringsknæjt = ung knøs (dreng) \
> Vien = vidjer \
> Liim = riskost \
> Hwell = råbe højt (gale) \
> Stonthos = strømpe uden fod \
