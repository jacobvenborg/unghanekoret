---
title: "Danskerne findes i mange modeller"
tekst: "Ebbe Kløvedal Reich, 1994"
melodi: "Ebbe Kløvedal Reich, 1994"
nummer_v18: "201"
tema: "Frihed og fællesskab"
---

1\.\
Danskerne findes i mange modeller\
og stadig kommer der nye til.\
Er vi et folk, når det virkelig gælder?\
Og hvem kan bestemme, hvad folket vil?\
Lad os tale om det frit,\
lære hvor vi står,\
blive tvivl og kulde kvit,\
skabe gyldenår.

2\.\
Hvad er det fjerne, og hvad er det nære,\
Når verden ikke er det, den var?\
Hvor er det ansvar, som alle må bære,\
og hvor er den uskyld, som ingen har?\
Lad os tale om det frit,\
lære hvor vi står,\
blive tvivl og kulde kvit,\
skabe gyldenår.

3\.\
Vel kan vi strides om guder og penge\
og dømme hinanden til ensomhed.\
Sammen forbliver vi stadig så længe,\
vi lever og bor på det samme sted.\
Lad os tale om det frit,\
lære hvor vi står,\
blive tvivl og kulde kvit,\
skabe gyldenår.

4\.\
Hvad skal vi styrke, og hvad skal forandres,\
og hvordan gøres der ret og skel?\
Hvad er mit eget - og hvad er de andres?\
Og hvor begynder og ender vi selv?\
Lad os tale om det frit,\
lære hvor vi står,\
blive tvivl og kulde kvit,\
skabe gyldenår.

5\.\
Hvor er den glæde, der smitter og fylder,\
når dagen ellers er trist og tom?\
Hvor er den frihed, vi siger, vi hylder\
Og hvor er den tro, vi er fælles om?\
Lad os tale om det frit,\
lære hvor vi står,\
blive tvivl og kulde kvit,\
skabe gyldenår.

6\.\
Danskerne findes i mange modeller,\
For livet kræver mangfoldighed.\
Levende er kun de ord, der fortæller\
om fællesskabet, hvor alle er med.\
Lad os tale om det frit,\
lære hvor vi står,\
blive tvivl og kulde kvit,\
skabe gyldenår.

7\.\
Langt imod vest under vældige himle\
bag fjordens fejende fugletræk\
skimtes i skyerne nutidens Gimle,\
der rejser sig, nu da det gamle er væk\
Lad os tale om det frit,\
lære hvor vi står,\
blive tvivl og kulde kvit,\
skabe gyldenår.