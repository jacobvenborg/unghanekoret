---
title: "Solen er så rød, mor"
tekst: "Harald Bergstedt, 1915"
melodi: "Carl Nielsen, 1923-24"
nummer: "000"
tema: "Nyudgave"
---
1\.\
Solen er så rød, mor\
og skoven bli'r så sort\
Nu er solen død, mor\
og dagen gået bort.\
Ræven går derude, mor\
vi låser vores gang.\
Kom, sæt dig ved min pude, mor\
og syng en lille sang.

2\.\
Himlen er så stor, mor\
med klare stjerner på\
Hvem monstro der bor, mor\
på stjernen i det blå ?\
Tror du der er drenge, mor\
der kigger ned på mig ?\
Og tror du de har senge, mor\
og sover li'som jeg?

3\.\
Hvorfor bli'r det nat, mor\
med kold og bitter vind ?\
Hør den lille kat, mor\
den mjaver og vil ind!\
Mågerne og ternerne\
har ingen sted at bo.\
hør, nu synger stjernerne,\
og de synger mig til ro!\
