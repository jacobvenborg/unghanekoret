---
title: "Se, nu stiger solen af havets skød"
tekst: "Jakob Knudsen, 1891"
melodi: "Lars Nielsen"
nummer: "14"
tema: "Morgen"
---
1\.\
Se, nu stiger solen af havets skød,<br>
luft og bølge blusser i brand, i glød,<br>
hvilken salig jubel, skønt alt er tyst,<br>
medens lyset lander på verdens kyst.<br>

2\.\
Jeg vil ånde luften i fulde drag,<br>
synge Gud en sang for den lyse dag,<br>
takke ham, at morgnen mig end er sød,<br>
at mig dagen fryder, trods synd og død.<br>

3\.\
Takke ham, som gav mig, når sol står op,<br>
selv at føle morgen i sjæl og krop,<br>
at al mørkhed svinder og sjæleve,<br>
blot jeg trygt vil sige: Din vilje ske!<br>

4\.\
O, at jeg tør favne dig, skære dag,<br>
kalde dig med navne, min sjæls behag,<br>
alle gode navne, som bedst jeg ved:<br>
moder, søster, elskte, min kærlighed!<br>

5\.\
Lysvæld bag ved lysvæld i himlen ind,<br>
did, hvorfra den kommer nu, morgnens vind,<br>
ret som om det ånded af lyset ud -<br>
o, du milde Fader, min skaber, Gud!<br>

6\.\
Lad mig nu kun drage ad natmørkt hav,<br>
lad mig ikkun stævne imod min grav.<br>
Livets Gud mig skærmer, jeg er hans barn,<br>
ud hans hånd mig river af dødens garn.<br>

7\.\
Se, da stiger solen af hav på ny,<br>
alle dødens skygger for evig fly!<br>
O, for sejersjubel, for salig lyst:<br>
lyset stander stille på livets kyst!<br>
