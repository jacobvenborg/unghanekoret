---
title: "Forelskelsessang/Du kom med alt hvad der var dig"
tekst: "Jens Rosendahl, 1981"
melodi: "Per Warming, 1987"
nummer_v18: "453"
nummer_v19: "480"
tema: "Kærlighed"
---

1\.\
Du kom med alt hvad der var dig\
og sprængte hver en spærret vej\
og hvilket forår blev det!\
Det år, da alt blev stærkt og klart\
og vildt og fyldt med tøbrudsfart\
og alting råbte: lev det!

2\.\
Jeg stormed’ ud og købte øl\
ja, vintrens gamle, stive føl\
fór ud på grønne enge\
og du blev varm og lys og fuld\
og håret var det pure guld\
som solen – skjult for længe

3\.\
Og blomster åbned’ sig og så\
at nu blev himlen stor og blå\
og stunden født til glæde.\
Din næve var så varm og god\
og du blev smuk og fuld af mod\
så smuk, jeg måtte græde.

4\.\
Vorherren selv bød ind til fest\
og kyssed* hver benovet gæst\
i kærlighedens sale\
med øjne, undrende og blå\
vi bare så og så og så\
og slugte livets tale:

5\.\
At livet det er livet værd\
på trods af tvivl og stor besvær\
på trods af det, der smerter,\
og kærligheder er og bli’r\
Og hvad end hele verden si’r\
Så har den vore hjerter