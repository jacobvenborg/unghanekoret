---
title: "Se, hvilken morgenstund/Svantes lykkelige dag"
tekst: "Benny Andersen, 1973"
melodi: "Benny Andersen, 1973"
nummer: "21"
tema: "Morgen"
---
1\.\
Se, hvilken morgenstund!<br>
Solen er rød og rund.<br>
Nina er gået i bad.<br>
Jeg' spiser ostemad.<br>
Livet er ikke det værste man har<br>
og om lidt er kaffen klar.<br>

2\.\
Blomsterne blomstrer op.<br>
Der går en edderkop.<br>
Fuglene flyver i flok<br>
når de er mange nok.<br>
Lykken er ikke det værste man har<br>
og om lidt er kaffen klar.<br>

3\.\
Græsset er grønt og vådt,<br>
Bierne har det godt.<br>
Lungerne frådser i luft.<br>
Åh, hvilken snerleduft!<br>
Glæden er ikke det værste man har<br>
og om lidt er kaffen klar.<br>

4\.\
Sang under brusebad.<br>
Hun må vist være glad.<br>
Himlen er temmelig blå.<br>
Det ka jeg godt forstå.<br>
Lykken er ikke det værste man har<br>
og om lidt er kaffen klar.<br>

5\.\
Nu kommer Nina ud,<br>
nøgen, med fugtig hud,<br>
kysser mig kærligt og går<br>
ind for at re' sit hår.<br>
Livet er ikke det værste man har<br>
og om lidt er kaffen klar.<br>
