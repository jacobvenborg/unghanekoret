---
title: "I skovens dybe, stille ro"
tekst: "Fritz Andersen, 1864"
melodi: "Folkemelodi"
nummer: "572"
tema: "Aften"
---
1.<br>
I skovens dybe, stille ro,<br>
hvor sangerhære bo,<br>
hvor sjælen lytted mangen gang<br>
til fuglens glade sang,<br>
der er idyllisk stille fred<br>
i skovens ensomhed,<br>
og hjertets længsler tie her,<br>
hvor fred og hvile er.<br>

2.<br>
Hør landsbyklokken lyder ned,<br>
bebuder aftenfred,<br>
småfuglen, før den går til blund,<br>
end kvidrer lidt en stund.<br>
I mosen kvækker højt en frø,<br>
stærkt damper mark og sø,<br>
nu klokken tier, - aftnens fred<br>
sig stille sænker ned.<br>
