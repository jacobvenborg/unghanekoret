---
title: "Fortabt er jeg stadig"
tekst: "Stine Pilgaard, 2018"
melodi: "Katrine Muff Enevoldsen, 2019"
nummer: "000"
tema: "Nyudgave"
---
1\.\
Vi mødtes i sne.<br>
Forblændet af ungdom og uden at se<br>
et virvar af jubel og nysgerrighed<br>
vi mødtes i sproget, et hemmeligt sted<br>
og der går vi hen,<br>
igen og igen,<br>

2\.\
Igen og igen,<br>
og tonerne blev til et langstrakt refræn,<br>
et plot, en fortælling, en popmelodi,<br>
godnatsange brudt af sirenernes skrig.<br>
Vi følte os som,<br>
en luftløs ballon,<br>

3\.\
En luftløs ballon<br>
en endeløs sætning, helt kæntret og tom<br>
Jeg hjemsøges tit af ideer om flugt<br>
men latteren tegner dit ansigt så smukt<br>
Du strækker din krop<br>
mens solen står op<br>

4\.\
Mens solen står op<br>
så brygger vi kaffe og drikker en kop<br>
og når vi bliver fanget i hverdagens støj<br>
så ruller vi øjne og deler en smøg<br>
så strander vi der,<br>
hvor ømheden er,<br>

5\.\
Hvor ømheden er<br>
marcherer vi tappert med velviljens hær<br>
en kærlighed tyndslidt og helt desperat<br>
kun båret af løfterne, stålsat og klart<br>
En dirrende nu<br>
mit søvnige du<br>

6\.\
Mit søvninge du<br>
mit drama er langt, min fornuft er itu<br>
og når jeg bliver bange og når jeg bli'r vred<br>
så sænk mine skibe og skænk mig din fred<br>
jeg øjner en kyst<br>
og snart bli'r det lyst<br>

7\.\
Og snart bli'r det lyst<br>
så tag mig for givet det virker så tyst<br>
fortabt er jeg stadig trods årenes gang<br>
og synger med tak denne kærlighedssang<br>
fordi det sku' ske<br>
vi mødtes i sne.<br>
