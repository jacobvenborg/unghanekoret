---
title: "Fortabt er jeg stadig"
tekst: "Stine Pilgaard, 2018"
melodi: "Katrine Muff Enevoldsen, 2019"
nummer: "000"
tema: "Nyudgave"
---
1\.\
Vi mødtes i sne.\
Forblændet af ungdom og uden at se\
et virvar af jubel og nysgerrighed\
vi mødtes i sproget, et hemmeligt sted\
og der går vi hen,\
igen og igen,\

2\.\
Igen og igen,\
og tonerne blev til et langstrakt refræn,\
et plot, en fortælling, en popmelodi,\
godnatsange brudt af sirenernes skrig.\
Vi følte os som,\
en luftløs ballon,\

3\.\
En luftløs ballon\
en endeløs sætning, helt kæntret og tom\
Jeg hjemsøges tit af ideer om flugt\
men latteren tegner dit ansigt så smukt\
Du strækker din krop\
mens solen står op\

4\.\
Mens solen står op\
så brygger vi kaffe og drikker en kop\
og når vi bliver fanget i hverdagens støj\
så ruller vi øjne og deler en smøg\
så strander vi der,\
hvor ømheden er,\

5\.\
Hvor ømheden er\
marcherer vi tappert med velviljens hær\
en kærlighed tyndslidt og helt desperat\
kun båret af løfterne, stålsat og klart\
En dirrende nu\
mit søvnige du\

6\.\
Mit søvninge du\
mit drama er langt, min fornuft er itu\
og når jeg bliver bange og når jeg bli'r vred\
så sænk mine skibe og skænk mig din fred\
jeg øjner en kyst\
og snart bli'r det lyst\

7\.\
Og snart bli'r det lyst\
så tag mig for givet det virker så tyst\
fortabt er jeg stadig trods årenes gang\
og synger med tak denne kærlighedssang\
fordi det sku' ske\
vi mødtes i sne.\
