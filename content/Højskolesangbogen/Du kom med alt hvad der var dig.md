---
title: "Du kom med alt hvad der var dig"
tekst: "Jens Rosendahl, 1981"
melodi: "Per Warming, 1987"
nummer: "453"
tema: "Kærlighed"
---
1.<br>
Du kom med alt hvad der var dig<br>
og sprængte hver en spærret vej<br>
og hvilket forår blev det!<br>
Det år, da alt blev stærkt og klart<br>
og vildt og fyldt med tøbrudsfart<br>
og alting råbte: lev det!<br>

2.<br>
Jeg stormed’ ud og købte øl<br>
ja, vintrens gamle, stive føl<br>
fór ud på grønne enge<br>
og du blev varm og lys og fuld<br>
og håret var det pure guld<br>
som solen – skjult for længe<br>

3.<br>
Og blomster åbned’ sig og så<br>
at nu blev himlen stor og blå<br>
og stunden født til glæde.<br>
Din næve var så varm og god<br>
og du blev smuk og fuld af mod<br>
så smuk, jeg måtte græde.<br>

4.<br>
Vorherren selv bød ind til fest<br>
og kyssed* hver benovet gæst<br>
i kærlighedens sale<br>
med øjne, undrende og blå<br>
vi bare så og så og så<br>
og slugte livets tale:<br>

5.<br>
At livet det er livet værd<br>
på trods af tvivl og stor besvær<br>
på trods af det, der smerter,<br>
og kærligheder er og bli’r<br>
Og hvad end hele verden si’r<br>
Så har den vore hjerter<br>
