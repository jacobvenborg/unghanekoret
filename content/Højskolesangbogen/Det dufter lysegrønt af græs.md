---
title: "Det dufter lysegrønt af græs"
nummer: "306"
tema: "Året - tidlig sommer"
---

**Dansk tekst: Johannes Johansen, 1985 *** <br>
**Melodi: Waldemar Åhlén, 1933** <br>

***

1\.\
Det dufter lysegrønt af græs<br>
i grøft og mark og enge.<br>
Og vinden kysser klit og næs<br>
og reder urtesenge.<br>
Guds sol går ind<br>
i krop og sind,<br>
forkynder, at nu kommer<br>
en varm og lys skærsommer.<br>

2\.\
Hør fugletungers tusindfryd<br>
fra morgen og til aften!<br>
De kappes om at give lyd,<br>
der priser skaberkraften.<br>
Hvert kim og kryb<br>
i jordens dyb<br>
en livsfryd i sig mærker<br>
så høj som himlens lærker.<br>

3\.\
Se, blomsterflorets farvepragt<br>
gør alle ord forlegne.<br>
Kong Salomon i kroningsdragt<br>
misundeligt må blegne!<br>
Alt smukt, vi ved,<br>
al kærlighed,<br>
den mindste fugl og lilje<br>
er, Gud, din skabervilje.<br>

4\.\
Ja, du gør alting nyt på jord,<br>
en sommer rig på nåde.<br>
Men klarest lyser dog dit Ord<br>
af kærlighedens gåde.<br>
Alt kød må dø,<br>
hver blomst blir hø.<br>
Når vissentørt står floret,<br>
da blomstrer evigt Ordet.<br>

5\.\
Ja, Jesus Kristus er det Ord,<br>
der skaber liv af døde,<br>
så ny blir himmel, ny blir jord,<br>
en verden grøn af grøde.<br>
Kom, Jesus, snart,<br>
og gør det klart:<br>
den morgenstund, du kommer,<br>
da gryr en evig sommer.<br>
