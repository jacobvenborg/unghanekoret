---
title: "Sensommervise"
tekst: "Kirsten og Finn Jørgensen"
melodi: "Kirsten og Finn Jørgensen"
nummer: "337"
tema: "Året - sensommer"
---
*Noter: Em*

1\.\
Æbler lyser rødt på træernes grene,\
høsten går ind.\
Går igennem skoven ganske alene,\
stille i sind.\
Omkvæd\
Gyldne farver og sensommerbrise\
fylder hjertet med vemodig musik,\
går og nynner en sensommervise\
fjernt fra byens larmende trafik.

2\.\
Sommerbrisen danner krusning på søen,\
mystisk og sort.\
Stæreflokke svæver højt over øen -\
snart tager de bort.\
Omkvæd\
Gyldne farver og sensommerbrise\
fylder hjertet med vemodig musik,\
går og nynner en sensommervise\
fjernt fra byens larmende trafik.

3\.\
Duft af brænderøg blandt brunlige bregner,\
blåsorte bær.\
Stille summen mellem blade som blegner -\
af’tnen er nær...\
Omkvæd\
Gyldne farver og sensommerbrise\
fylder hjertet med vemodig musik,\
går og nynner en sensommervise\
fjernt fra byens larmende trafik.

4\.\
Modne rønnebær bag dybgrønne grene\
rødt titter frem -\
Går igennem skoven ganske alene -\
nu må jeg hjem!\
Omkvæd\
Gyldne farver og sensommerbrise\
fylder hjertet med vemodig musik,\
går og nynner en sensommervise\
fjernt fra byens larmende trafik.\
