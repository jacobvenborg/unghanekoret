---
title: "Sensommervise"
tekst: "Kirsten og Finn Jørgensen"
melodi: "Kirsten og Finn Jørgensen"
nummer: "337"
tema: "Året - sensommer"
---
*Noter: Em* <br>

1\.\
Æbler lyser rødt på træernes grene,<br>
høsten går ind.<br>
Går igennem skoven ganske alene,<br>
stille i sind.<br>
Omkvæd<br>
Gyldne farver og sensommerbrise<br>
fylder hjertet med vemodig musik,<br>
går og nynner en sensommervise<br>
fjernt fra byens larmende trafik.<br>

2\.\
Sommerbrisen danner krusning på søen,<br>
mystisk og sort.<br>
Stæreflokke svæver højt over øen -<br>
snart tager de bort.<br>
Omkvæd<br>
Gyldne farver og sensommerbrise<br>
fylder hjertet med vemodig musik,<br>
går og nynner en sensommervise<br>
fjernt fra byens larmende trafik.<br>

3\.\
Duft af brænderøg blandt brunlige bregner,<br>
blåsorte bær.<br>
Stille summen mellem blade som blegner -<br>
af’tnen er nær...<br>
Omkvæd<br>
Gyldne farver og sensommerbrise<br>
fylder hjertet med vemodig musik,<br>
går og nynner en sensommervise<br>
fjernt fra byens larmende trafik.<br>

4\.\
Modne rønnebær bag dybgrønne grene<br>
rødt titter frem -<br>
Går igennem skoven ganske alene -<br>
nu må jeg hjem!<br>
Omkvæd<br>
Gyldne farver og sensommerbrise<br>
fylder hjertet med vemodig musik,<br>
går og nynner en sensommervise<br>
fjernt fra byens larmende trafik.<br>
