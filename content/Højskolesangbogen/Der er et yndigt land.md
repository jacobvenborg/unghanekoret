---
title: "Der er et yndigt land"
tekst: "Adam Oehlenschläger, 1823"
melodi: "H. E. Krøyer, 1835"
nummer: "347"
tema: "Danmark"
---
1.<br>
Der er et yndigt land,<br>
det står med brede bøge<br>
nær salten østerstrand<br>
nær salten østerstrand.<br>
Det bugter sig i bakke, dal,<br>
det hedder gamle Danmark,<br>
og det er Frejas sal,<br>
og det er Frejas sal.<br>

2.<br>
Der sad i fordums tid<br>
de harniskklædte kæmper,<br>
udhvilede fra strid<br>
udhvilede fra strid.<br>
Så drog de frem til fjenders mén,<br>
nu hvile deres bene<br>
bag højens bautasten,<br>
bag højens bautasten.<br>

3.<br>
Det land endnu er skønt,<br>
thi blå sig søen bælter,<br>
og løvet står så grønt<br>
og løvet står så grønt.<br>
Og ædle kvinder, skønne mø'r<br>
og mænd og raske svende<br>
bebo de danskes øer,<br>
bebo de danskes øer.<br>

4.<br>
Hil drot og fædreland!<br>
Hil hver en danneborger,<br>
som virker, hvad han kan<br>
som virker, hvad han kan!<br>
Vort gamle Danmark skal bestå,<br>
så længe bøgen spejler<br>
sin top i bølgen blå,<br>
sin top i bølgen blå.<br>
Vort gamle Danmark skal bestå,<br>
så længe bøgen spejler<br>
sin top i bølgen blå,<br>
sin top i bølgen blå.<br>
