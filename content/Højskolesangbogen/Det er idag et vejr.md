---
title: "Det er idag et vejr"
tekst: "Ludvig Holstein, 1895"
melodi: "Poul Schierbeck, 1939"
nummer_v18: "266"
tema: "Året - tidligt forår"
---
*Noter: C-dur*

***

1\.\
Det er i dag et vejr, et solskinsvejr!\
O søde vår, så er du atter nær!\
Nu vil jeg glemme rent, at det var vinter,\
nu vil jeg gå og købe hyacinter\
og bringe dem til én, som jeg har kær.

2\.\
Hun købte af de hvide og de blå\
hun købte af de smukkeste, hun så.\
Det er i dag et vejr! Og solen skinner!\
Og om mig svæver lutter lyse minder,\
dem ta'r jeg med til den, jeg tænker på.

3\.\
Og de kom svævende i ring og rad.,\
Hun gik imellem dem og var så glad.\
Det er idag et solskin uden mage!\
Og jeg har solskin nok til mange dage,\
og jeg må kysse hvert et lille blad.

4\.\
Hun kyssede dem alle, hver især,\
hun bragte dem til den, hun havde kær.\
Min ven, her kommer jeg med hyacinter!\
Min ven, nu glemmer vi, at det var vinter!\
Det er idag et vejr, et solskinsvejr!\
