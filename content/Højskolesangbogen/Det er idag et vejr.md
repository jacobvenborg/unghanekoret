---
title: "Det er idag et vejr"
tekst: "Ludvig Holstein, 1895"
melodi: "Poul Schierbeck, 1939"
nummer: "266"
tema: "Året - tidligt forår"
---
*Noter: C-dur* <br>

***

1\.\
Det er i dag et vejr, et solskinsvejr!<br>
O søde vår, så er du atter nær!<br>
Nu vil jeg glemme rent, at det var vinter,<br>
nu vil jeg gå og købe hyacinter<br>
og bringe dem til én, som jeg har kær.<br>

2\.\
Hun købte af de hvide og de blå<br>
hun købte af de smukkeste, hun så.<br>
Det er i dag et vejr! Og solen skinner!<br>
Og om mig svæver lutter lyse minder,<br>
dem ta'r jeg med til den, jeg tænker på.<br>

3\.\
Og de kom svævende i ring og rad.,<br>
Hun gik imellem dem og var så glad.<br>
Det er idag et solskin uden mage!<br>
Og jeg har solskin nok til mange dage,<br>
og jeg må kysse hvert et lille blad.<br>

4\.\
Hun kyssede dem alle, hver især,<br>
hun bragte dem til den, hun havde kær.<br>
Min ven, her kommer jeg med hyacinter!<br>
Min ven, nu glemmer vi, at det var vinter!<br>
Det er idag et vejr, et solskinsvejr!<br>
