---
title: "Oktoberdagens skiften"
tekst: "Jens Rosendal, 1985"
melodi: "Per Warming, 1987"
nummer_v18: "346"
nummer_v19: "363"
tema: "Året - efterår"
---
*Noter:*

***

1\.\
Oktoberdagens skiften\
af skyer, sol og regn\
slår som en blæstens rytme hårdt\
i hjertets egn.

2\.\
Oktoberdagens farver\
og bronzeblomsters glød\
har samme stærke strøg som dybt\
i sindet lød.

3\.\
Oktobers æblegrene\
der steg som blomsterflor\
skal tynges helt med livet ned\
fuldbragt til jord.

4\.\
Oktoberdagens sidste\
ukuelige håb\
skal kaste sommergløder\
midt i angstens råb.

5\.\
Oktobernattens mørke\
vil nådig dække alt.\
I morgenlyset skal vi se\
hvor frøet faldt.