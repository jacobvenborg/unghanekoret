---
title: "Farvernes landskab"
tekst: "Valdemar Rasmussen, 1995"
melodi: "Jens Rosendahl, 1994"
toneart: "D-dur"
nummer_v18: "383"
tema: "Danmark"
---

1\.\
Farvernes landskab blæst ud under himlen.\
Grønneste marker li’så langt som dit øje når.\
Tidevandsbølgen viger og stiger.\
Åndedrag gennem tusind år.

2\.\
Sejlende sole mod vest rammer havet.\
Splintrede spejle skyller ind mod det grønne land.\
Rødmalte skyer jages på himlen.\
Bølgeslag mod den lave strand.

3\.\
Varfter og diger står skarpt imod lyset.\
Marsken bli’r dunkel, endnu skimtes de lyse får.\
Plagen ved leddet bli’r som en skygge\
i det mørke, hvor alt forgår.

4\.\
Himmelens stjerner så fjernt over kloden.\
Vældige verden mens du føler dig lille her.\
Fuglenes stemmer stiger mod gryet.\
Sommermorgenen er os nær.\
