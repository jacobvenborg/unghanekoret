---
title: "Farvernes landskab"
tekst: "Valdemar Rasmussen, 1995"
melodi: "Jens Rosendahl, 1994"
nummer: "383"
tema: "Danmark"
---
*Noter: D-dur* <br>

***

1.<br>
Farvernes landskab blæst ud under himlen.<br>
Grønneste marker li’så langt som dit øje når.<br>
Tidevandsbølgen viger og stiger.<br>
Åndedrag gennem tusind år.<br>

2.<br>
Sejlende sole mod vest rammer havet.<br>
Splintrede spejle skyller ind mod det grønne land.<br>
Rødmalte skyer jages på himlen.<br>
Bølgeslag mod den lave strand.<br>

3.<br>
Varfter og diger står skarpt imod lyset.<br>
Marsken bli’r dunkel, endnu skimtes de lyse får.<br>
Plagen ved leddet bli’r som en skygge<br>
i det mørke, hvor alt forgår.<br>

4.<br>
Himmelens stjerner så fjernt over kloden.<br>
Vældige verden mens du føler dig lille her.<br>
Fuglenes stemmer stiger mod gryet.<br>
Sommermorgenen er os nær.<br>
