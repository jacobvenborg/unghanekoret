---
title: "Her vil ties, her vil bies"
tekst: "H. A. Brorson"
melodi: "A. P. Berggreen, 1854"
nummer: "48"
tema: "Tro"
---
1.<br>
Her vil ties, her vil bies,<br>
her vil bies, o svage sind!<br>
Vist skal du hente, kun ved at vente,<br>
kun ved at vente, vor sommer ind.<br>
Her vil ties, her vil bies,<br>
her vil bies, o svage sind!<br>

2.<br>
Trange tider langsomt skrider,<br>
langsomt skrider, det har den art.<br>
Dagene længes, vinteren strænges,<br>
vinteren strænges, og det er svart.<br>
Trange tider langsomt skrider,<br>
langsomt skrider, det har den art.<br>

3.<br>
Turteldue, kom at skue,<br>
kom at skue! Bag gærdet hist,<br>
dér skal du finde forsommers minde,<br>
forsommers minde, alt grøn på kvist.<br>
Turteldue, kom at skue,<br>
kom at skue! Bag gærdet hist.<br>

4.<br>
Eja, søde førstegrøde,<br>
førstegrøde af bliden vår!<br>
Lad det nu fryse, lad mig nu gyse,<br>
lad mig nu gyse, det snart forgår.<br>
Eja! søde førstegrøde,<br>
førstegrøde af bliden vår.<br>

5.<br>
Due, kunne du udgrunde,<br>
du udgrunde, hvad der nu sker!<br>
Kulden den svækkes, blomsterne dækkes,<br>
blomsterne dækkes, jo mer det sner.<br>
Due, kunne du udgrunde,<br>
du udgrunde, hvad der nu sker.<br>

6.<br>
Kom, min due, lad dig skue,<br>
lad dig skue med olieblad!<br>
Se! nu er stunden næsten oprunden,<br>
næsten oprunden, som gør dig glad!<br>
Kom, min due, lad dig skue,<br>
lad dig skue med olieblad!<br>
