---
title: "Her vil ties, her vil bies"
tekst: "H. A. Brorson"
melodi: "A. P. Berggreen, 1854"
nummer: "48"
tema: "Tro"
---
1\.\
Her vil ties, her vil bies,\
her vil bies, o svage sind!\
Vist skal du hente, kun ved at vente,\
kun ved at vente, vor sommer ind.\
Her vil ties, her vil bies,\
her vil bies, o svage sind!\

2\.\
Trange tider langsomt skrider,\
langsomt skrider, det har den art.\
Dagene længes, vinteren strænges,\
vinteren strænges, og det er svart.\
Trange tider langsomt skrider,\
langsomt skrider, det har den art.\

3\.\
Turteldue, kom at skue,\
kom at skue! Bag gærdet hist,\
dér skal du finde forsommers minde,\
forsommers minde, alt grøn på kvist.\
Turteldue, kom at skue,\
kom at skue! Bag gærdet hist.\

4\.\
Eja, søde førstegrøde,\
førstegrøde af bliden vår!\
Lad det nu fryse, lad mig nu gyse,\
lad mig nu gyse, det snart forgår.\
Eja! søde førstegrøde,\
førstegrøde af bliden vår.\

5\.\
Due, kunne du udgrunde,\
du udgrunde, hvad der nu sker!\
Kulden den svækkes, blomsterne dækkes,\
blomsterne dækkes, jo mer det sner.\
Due, kunne du udgrunde,\
du udgrunde, hvad der nu sker.\

6\.\
Kom, min due, lad dig skue,\
lad dig skue med olieblad!\
Se! nu er stunden næsten oprunden,\
næsten oprunden, som gør dig glad!\
Kom, min due, lad dig skue,\
lad dig skue med olieblad!\
