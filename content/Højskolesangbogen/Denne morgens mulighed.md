---
title: "Denne morgens mulighed"
tekst: "Johannes Møllehave, 1992"
melodi: "Mogens Helmer Petersen, 1992"
nummer: "26"
tema: "Morgen"
---
1\.\
Denne morgens mulighed.<br>
Vi har luft i vore lunger.<br>
Hænder, øjne, ører, tunger,<br>
levende og glade unger.<br>
//: Denne morgens mulighed. ://<br>

2\.\
Denne morgens kærlighed.<br>
Frugter af den fryd vi så’de,<br>
alt blev givet os af nåde.<br>
Her er svar på livets gåde.<br>
//: Denne morgens kærlighed. ://<br>

3\.\
Denne morgens munterhed.<br>
Her hvor nattens mørke brydes<br>
her hvor lysets skaber lydes,<br>
se hvor muntert alting frydes.<br>
//: Denne morgens munterhed. ://<br>

4\.\
Denne morgens mulighed.<br>
Hang du fast i glemte dage,<br>
i en fortid, som kan nage,<br>
alt blir givet nyt tilbage.<br>
//: Denne morgens mulighed. ://<br>
