---
title: "Det er forår. Alting klippes ned"
tekst: "Benny Andersen, 1981"
melodi: "Povl Dissing, 1981"
nummer: "285"
tema: "Året - sent forår"
---
*Noter: G-dur* <br>

***

1\.\
Det er forår. Alting klippes ned.<br>
Der beskæres i buskadser og budgetter.<br>
Slut med fordums fede ødselhed.<br>
Vi begynder at træne til skeletter.<br>
Jeg blir fem år ældre<br>
ved hvert indgreb i min pung,<br>
men når forårssolen skinner,<br>
blir jeg ung!<br>

2\.\
Lad kun falde, hvad der knap kan stå ...<br>
Men i så fald sku jeg altid komme kryv'nde,<br>
hver gang skatten gir sig til at flå<br>
mine sidste mønter fra mig hver den tyv'nde<br>
Jeg blir tom i hjernen, .<br>
træt og tung i sjæl og krop,<br>
men når forårssolen skinner<br>
står jeg op!<br>

3\.\
Og jeg fægter med min sparekniv.<br>
Men den skraber bare hult i sparegrisen.<br>
Der er ikke meget tegn på liv.<br>
Selv i vinter var der dog en ko på isen.<br>
Jeg har længe næret en<br>
istap ved min barm,<br>
men når forårssolen skinner,<br>
blir jeg varm!<br>

4\.\
Solen skinner på fallittens rand.<br>
Derfor denne dyrekøbte randbemærkning:<br>
Der er caries i tidens tand.<br>
Dens emalje trænger voldsomt til forstærkning!<br>
Snart skal jeg og mine sidste<br>
tænder skilles ad,<br>
men når forårssolen skinner,<br>
blir jeg glad!<br>

5\.\
Tag da kun min sidste spinkle mønt.<br>
Livets sol er min den sidste del af livet,<br>
for 'som solfanger er jeg nu begyndt<br>
at forstå, at Alt og Intet er os givet.<br>
Og en gang går solen sin<br>
runde uden mig,<br>
men når forårssolen skinner,<br>
lever jeg!<br>
