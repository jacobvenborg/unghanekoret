---
title: "I sne står urt og busk i skjul"
tekst: "B. S. Ingemann, 1831"
melodi: "J. P. E. Hartmann, 1866"
nummer: "252"
tema: "Vintertid"
---
1\.\
I sne står urt og busk i skjul,\
det er så koldt derude,\
dog synger der en lille fugl\
på kvist ved frosne rude.

2\.\
Giv tid! giv tid! - den nynner glad\
og ryster de små vinger, -\
giv tid! og hver en kvist får blad,\
giv tid! - hver blomst udspringer.

3\.\
Giv tid! og livets træ bli'r grønt,\
må frosten det end kue,\
giv tid! og hvad du drømte skønt,\
du skal i sandhed skue.

4\.\
Giv tid! og åndens vinterblund\
skal fly for herlig sommer,\
giv tid, og bi på herrens stund,\
-- hans skønhedsrige kommer.\
\
