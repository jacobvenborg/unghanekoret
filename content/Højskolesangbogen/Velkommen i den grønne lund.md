---
title: "Velkommen i den grønne lund"
tekst: "N.F.S. Grundtvig, 1843"
melodi: "Erik Grip, 1983"
nummer_v18: "155"
nummer_v19: "174"
tema: "Sprog og ånd"
---

1\.\
Velkommen i den grønne lund,\
hvor fuglene de sjunge!\
det høres skal: den danske mund\
til sang har og en tunge.\
Vi har det godt i grunden her,\
såvel som vore fædre;\
vil Gud, den dag tør være nær,\
vi får det end lidt bedre.

2\.\
Kan munden vi få ret på gang\
til andet end at spise,\
hvert andet barn i Dannevang\
forstår halvkvæden vise.\
For, hvad vi fattes først og sidst\
til lykke ej så ganske,\
men lidt dog både her og hist,\
det er det ægte danske.

3\.\
Vi fører løver i vort skjold\
af hjerter tæt omsatte,\
dem førte vi fra hedenold\
og ingen abekatte.\
Hver fugl må synge med sit næb,\
og livet, kan vi skønne,\
var uden sang kun slid og slæb.\
Velkommen i det grønne!