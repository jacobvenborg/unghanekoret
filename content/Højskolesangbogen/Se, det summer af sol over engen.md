---
title: "Se, det summer af sol over engen"
tekst: "Holger Drachmann, 1897"
melodi: "Stephen C. Foster, 1856?"
nummer: "295"
tema: "Året - sent forår"
---
1\.\
Se, det summer af sol over engen,\
honningbien vil fylde sin kurv,\
og der pusles ved bordet og sengen\
af den fattigste sisken og spurv:\
og der jubles hele dagen,\
men mod kvælden bli'r alting så tyst,\
våren synger sin sang, det er sagen,\
og mit hjerte bli'r voks i mit bryst.

2\.\
Der er sølvklang i majbækkens vove,\
gyldent skær gennem aftenen lang,\
hver en grøft bliver blomstrende skove\
langs den kornrige, bølgende vang:\
disse bølger, o, de stiger\
med min sjæl over solskyens rand,\
rundt i verden er dejlige riger,\
ingen vår som en maj i vort land!\
