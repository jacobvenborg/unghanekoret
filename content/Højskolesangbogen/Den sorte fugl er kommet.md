---
title: "Den sorte fugl er kommet"
tekst: "Frank Jæger, 1956"
melodi: "Carl Nielsen, 1922"
nummer: "370"
tema: "Året - tidlig vinter"
---

1\.\
Den sorte fugl er kommet,\
den sidder på vort tag,\
den skjuler med sin vinge\
den hvide, klare dag.\
Selv sang den aldrig lysets lov,\
//: den kommer fra den dybe skov, ://
med bløde vingeslag.

2\.\
I fugle små, som tier,\
I fugle små, som sang.\
I fugle små, som frygter,\
at natten bliver lang.\
Sov trygt i jeres reder nu,\
//: den sorte fugl udbreder nu, ://\
sit stolte vingefang.

3\.\
Den sol, som dagens fugle\
så troligt venter på,\
så bange længes efter,\
så hjertens gerne så.\
Det fugleliv, som leves her,\
//: i solskin gennem grønne træ'r, ://\
skal snart igen opstå.