---
title: "Ebbe Skammelsøn/Skammel han bor sig nør i Thy"
tekst: "Folkevise"
melodi: "Dansk folkemelodi"
nummer_v18: "458"
nummer_v19: "489"
tema: "Folkeviser og ballader"
---

1\.\
Skammel han bor sig nør i Thy,\
han er både rig og kåd;\
så væne har han sønner fem,\
de to fores ilde ad.\
*Fordi træder Ebbe Skammelsøn så mangen sti vild.*

2\.\
Ebbe han tjener i kongens gård\
både for guld og ære;\
hjemme sidder Peder, hans broder,\
han lokker hans hjertenskære.
*Fordi træder Ebbe Skammelsøn så mangen sti vild.*

3\.\
"Hil sidder I, stålten Adelus,\
og syr hr. Ebbe klæder!\
Ebbe han tjener i kongens gård,\
han spotter eder og hæder."
*Fordi træder Ebbe Skammelsøn så mangen sti vild.*

4\.\
"Så grant da kender jeg Ebbe,\
og Ebbe kender grant sig:\
han spotter ingen stalt jomfru,\
halv mindre spotter han mig."
*Fordi træder Ebbe Skammelsøn så mangen sti vild.*

5\.\
"Hør I, stålten Adelus,\
vil I være min fæstemø?\
det vil jeg for sanden sige:\
Ebbe, min broder, er død."
*Fordi træder Ebbe Skammelsøn så mangen sti vild.*

6\.\
Drukke de det fæstens-øl\
end den samme nat,\
brylluppet end før månedsdag,\
de rådte det iså brat.
*Fordi træder Ebbe Skammelsøn så mangen sti vild.*

7\.\
Det var Ebbe Skammelsøn,\
han vågned om midjenat;\
talte han for sin næste svend\
af sin drøm så brat.
*Fordi træder Ebbe Skammelsøn så mangen sti vild.*

8\.\
"Mig tyktes, at min stenstue\
stod al i lysen lue;\
der brændte inde Peder, min broder,\
og så min skønne jomfrue."
*Fordi træder Ebbe Skammelsøn så mangen sti vild.*

9\.\
"Det I tyktes, jer stenstue\
stod al i brændende glød,\
det er: Peder, jer broder,\
holder bryllup med jer fæstmø."
*Fordi træder Ebbe Skammelsøn så mangen sti vild.*

10\.\
Det var Ebbe Skammelsøn,\
han bandt sig sværd ved side;\
så bad han sig orlov\
hjem til sin fader at ride.
*Fordi træder Ebbe Skammelsøn så mangen sti vild.*

11\.\
Det var Ebbe Skammelsøn,\
han kom så vel i lag:\
han kom til sin faders gård\
den første bryllupsdag.
*Fordi træder Ebbe Skammelsøn så mangen sti vild.*

12\.\
Ud kom Ebbes søstre to\
med guldkar på hviden hånd:\
"Velkommen, Ebbe, vor broder,\
hjem til vort eget land."
*Fordi træder Ebbe Skammelsøn så mangen sti vild.*

13\.\
"Hør I det, mine søstre to,\
hvad jeg spør' eder ad:\
hveden er dette møgle folk,\
her er samlet i dag?"
*Fordi træder Ebbe Skammelsøn så mangen sti vild.*

14\.\
Svared hans yngste søster\
ud af så megen nød:\
"Det er Peder, din broder,\
holder bryllup med din fæstmø."
*Fordi træder Ebbe Skammelsøn så mangen sti vild.*

15\.\
Sin ene søster gav han guldbrase på bryst,\
den anden guldring på hånd:\
"Dem havde jeg agtet min fæstmø\
førte dem af fremmed land."
*Fordi træder Ebbe Skammelsøn så mangen sti vild.*

16\.\
Den ene søster bad ham hjemme være,\
den anden bad ham heden ride:\
"Tøver du her i denne nat,\
det bliver os alle til kvide.
*Fordi træder Ebbe Skammelsøn så mangen sti vild.*

17\.\
Ebbe han vendte sin ganger omkring,\
han ville af gården ride;\
hans moder fik tøjlen og holdt,\
hun bad ham hjemme bide.
*Fordi træder Ebbe Skammelsøn så mangen sti vild.*

18\.\
Hans moder fik ham hynde og stol,\
at sidde på de øverste bænke;\
hans fader fik ham kende i hånd,\
bad, han skulle gå at skænke.
*Fordi træder Ebbe Skammelsøn så mangen sti vild.*

19\.\
Skænked han den brune mjød\
og så den klare vind;\
hver sinde han til bruden så,\
de randt ham tår' på kind.
*Fordi træder Ebbe Skammelsøn så mangen sti vild.*

20\.\
Silde om den aften\
rimen han faldt på,\
det da var den unge brud,\
hun skulle til senge gå.
*Fordi træder Ebbe Skammelsøn så mangen sti vild.*

21\.\
Fulgte de den unge brud\
alt til det brudehus;\
for går Ebbe Skammelsøn,\
han bær' for hende blus.
*Fordi træder Ebbe Skammelsøn så mangen sti vild.*

22\.\
Ledte han den unge brud\
alt ad den højeloftsbro:\
"Mindes I det, stalten Adelus,\
I gav mig eders tro?"
*Fordi træder Ebbe Skammelsøn så mangen sti vild.*

23\.\
"Al den tro, jeg eder gav,\
den har Peder, eders broder;\
alle de dage, jeg leve må,\
jeg vil eder være for moder."
*Fordi træder Ebbe Skammelsøn så mangen sti vild.*

24\.\
"Jeg loved jer ikke til min moder,\
jeg loved jer til min viv!\
derfor skal Peder Skammelsøn\
lade sit unge liv.
*Fordi træder Ebbe Skammelsøn så mangen sti vild.*

25\.\
Hør I, stalten Adelus,\
I rømmer med mig af lande!\
jeg vil slå Peder, min broder, ihjel,\
og tåle for eder den vånde."
*Fordi træder Ebbe Skammelsøn så mangen sti vild.*

26\.\
"Slår I Peder, eders broder, ihjel,\
siden skal I mig miste!\
så må I sørge jeg selv til døde\
som vilden fugl på kviste."
*Fordi træder Ebbe Skammelsøn så mangen sti vild.*

27\.\
Det var Ebbe Skammelsøn,\
han sit sværd uddrog;\
det var stalten Adelus,\
han til jorden vog.
*Fordi træder Ebbe Skammelsøn så mangen sti vild.*

28\.\
Så tog han det blodige sværd\
alt under sit skarlagenskind;\
så gik han i stenstuen\
for Peder, sin broder, ind.
*Fordi træder Ebbe Skammelsøn så mangen sti vild.*

29\.\
"Hør du, Peder Skammelsøn,\
du tøver alt for længe;\
bruden længes fast efter dig\
udi sin brudeseng."
*Fordi træder Ebbe Skammelsøn så mangen sti vild.*

30\.\
Mælte det Peder, hans broder,\
svared han alt så brat:\
"Så gerne vil jeg dig unde\
at sove hos bruden i nat."
*Fordi træder Ebbe Skammelsøn så mangen sti vild.*

31\.\
Det var Ebbe Skammelsøn,\
han sit sværd uddrog:\
det var Peder, hans broder,\
han til jorden vog.
*Fordi træder Ebbe Skammelsøn så mangen sti vild.*

32\.\
Hans fader gjorde han ilde sår,\
hans moder misted en hånd;\
fordi træder Ebbe Skammelsøn\
så mangen vild sti om land.\
*Fordi træder Ebbe Skammelsøn så mangen sti vild.*

### Ordforklaringer
1.5   Omkvædet hører logisk til visens sidste vers: Derfor må Ebbe Skammelsen leve som fredløs\
3.2   *syr hr. Ebbe klæder*: At Adelus syr klæder (skjorter) til Ebbe er tegn på, at de skal giftes, når Ebbe kommer hjem igen\
3.4   *hæder*: håner, gør skade\
4.1   *grant*: nøje; *halv*: langt\
6.1   *fæstens-øl*: forlovelsesgilde\
6.4   *rådte*: besluttede\
11.2 *vel i lag*: i rette tid\
13.3 *hveden*: hvorfor; *møgle folk*: mange mennesker\
15.1 *guldbrase*: brystsmykke\
16.2 *heden*: bort\
16.4 *kvide*: sorg\
22.2 *højeloftsbro*: svalegang med adgang til husets overetage, hvor bl.a. "brudehuset" (21.2) er beliggende. At en betroet mand førte først bruden, derefter brudgommen til brudesengen, var bryllupsritualets vigtigste begivenhed\
24.1 *loved*: forlovede\
27.4 *vog*: slog ihjel\
29.3 *fast*: stærkt