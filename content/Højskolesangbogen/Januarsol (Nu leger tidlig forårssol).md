---
title: "Januarsol/Nu leger tidlig forårssol"
tekst: "Piet Hein, 1994"
melodi: "Jens Nielsen, 2006"
nummer: "260"
tema: "Året - tidligt forår"
---
1\.\
Nu leger tidlig forårssol<br>
om Sjællands frosne strå.<br>
Den kolde, lyse vinterjord<br>
er god at vandre på.<br>
Et blaf af blegt og lunet lys<br>
har vasket by og træ’r.<br>
Hvor tydelige alle ting.<br>
Hvor virkeligt et vejr.<br>

2<br>
Et træ står rakt mod rummets dyb<br>
med nye skud på spring,<br>
forgrenet som et slægtens træ<br>
med livets lys omkring,<br>
med roden i den hårde jord<br>
og stammen strid af liv.<br>
Det gode gribelige nu.<br>
Det lange perspektiv.<br>

3\.\
Han søgte virkelige ting<br>
og ingen verdensflugt.<br>
Den vare sans, det vide syn,<br>
hvor virkeligt, hvor smukt.<br>
Luk verdens svale, skarpe sol<br>
og klare syner ind.<br>
I dag som da skal livet gro<br>
af karske, sobre sind.<br>

4\.\
Nu tungetaler mørkemænd<br>
i magisk mulm på ny.<br>
Man håber sig en billig tro<br>
og lusker sig i ly.<br>
Men åbent, uforfærdet sind,<br>
og udsyn støbt i ord,<br>
er stærk som dette klare lys<br>
mod denne kolde jord.<br>
