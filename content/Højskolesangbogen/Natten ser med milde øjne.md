---
title: "Natten ser med milde øjne"
tekst: "Niels Green-Hansen, 1993"
melodi: "Keld Telén, 1993"
nummer: "328"
tema: "Året - højsommer"
---
1.<br>
Natten ser med milde øjne<br>
ned på marker, ned på skov<br>
og gør tankerne forfløjne<br>
hos den ene, som ej sov.<br>

2.<br>
Man la’r fantasien strømme<br>
ud i rum og ud i tid,<br>
repeterer rejsedrømme<br>
ud i verden, stor og vid.<br>

3.<br>
Blander tankerne med drømme,<br>
rører godt og grundigt rundt,<br>
sadler hest og fatter tømme<br>
og er væk på ét sekund.<br>

4.<br>
Ta’r så ud i sommernatten,<br>
kigger efter stjerneskud,<br>
tæller sytten eller atten,<br>
tæller søvnløsheden ud.<br>

5.<br>
Lytter til de spæde triller<br>
fra de første fugles sang.<br>
Tågen elveragtigt spiller<br>
over mose, eng og vang.<br>

6.<br>
Vender om og når tilbage<br>
gennem grå gardiners slør,<br>
ind fra sommernattens svage<br>
krydderduftende kulør.<br>

7.<br>
Ligger atter med fornyet<br>
styrke til at synke ned.<br>
Og et sted i morgengryet<br>
rider nattens drøm af sted.<br>
