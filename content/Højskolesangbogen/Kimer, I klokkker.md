---
title: "Kimer, I klokker!"
tekst: "N.F.S. Grundtvig, 1856"
melodi: "Henrik Rung, 1857"
nummer: "233"
tema: "Året - jul"
---

1\.\
Kimer, I klokker! ja, kimer før dag i det dunkle!\
Tindrer, I stjerner, som englenes øjne kan funkle!\
Fred kom til jord,\
Himmelens fred med Guds Ord.\
Æren er Guds i det høje!

2\.\
Julen er kommet med solhverv for hjerterne bange,\
jul med Guds-barnet i svøb, under englenes sange,\
kommer fra Gud,\
bringer os glædskabens bud.\
Æren er Guds i det høje!

3\.\
Synger og danser og klapper i eders småhænder,\
menneskebørnene alle til jorderigs ender!\
Født er i dag\
barnet til Guds velbehag.\
Æren er Guds i det høje!