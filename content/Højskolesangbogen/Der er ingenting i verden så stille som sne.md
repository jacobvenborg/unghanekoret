---
title: "Der er ingenting i verden så stille som sne"
tekst: "Helge Rode, 1896"
melodi: "Povl Hamburger, 1937"
nummer: "254"
tema: "Vintertid"
---
1\.\
Der er ingenting i verden så stille som sne,<br>
når den sagte gennem luften daler,<br>
dæmper dine skridt,<br>
tysser, tysser blidt<br>
på de stemmer,<br>
som for højlydt taler.<br>

2\.\
Der er ingenting i verden af en renhed som sne,<br>
svanedun fra himlens hvide vinger.<br>
På din hånd et fnug<br>
er som tåredug.<br>
Hvide tanker tyst i dans sig svinger.<br>

3\.\
Der er ingenting i verden, der kan mildne som sne.<br>
Tys, du lytter, til det tavse klinger.<br>
O, så fin en klang,<br>
sølverklokkesang<br>
inderst inde i dit hjerte ringer<br>
