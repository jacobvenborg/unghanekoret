---
title: "Der er ingenting i verden så stille som sne"
tekst: "Helge Rode, 1896"
melodi: "Povl Hamburger, 1937"
nummer_v18: "254"
tema: "Vintertid"
---
1\.\
Der er ingenting i verden så stille som sne,\
når den sagte gennem luften daler,\
dæmper dine skridt,\
tysser, tysser blidt\
på de stemmer,\
som for højlydt taler.

2\.\
Der er ingenting i verden af en renhed som sne,\
svanedun fra himlens hvide vinger.\
På din hånd et fnug\
er som tåredug.\
Hvide tanker tyst i dans sig svinger.

3\.\
Der er ingenting i verden, der kan mildne som sne.\
Tys, du lytter, til det tavse klinger.\
O, så fin en klang,\
sølverklokkesang\
inderst inde i dit hjerte ringer\
