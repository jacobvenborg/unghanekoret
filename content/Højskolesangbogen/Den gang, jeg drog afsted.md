---
title: "Den gang, jeg drog afsted"
nummer: "488"
tema: "Historien"
---
**Tekst: Peter Faber, 1848** <br>
**Melodi: E. Horneman, 1848** <br>

***

1.<br>
Dengang jeg drog af sted,<br>
dengang jeg drog af sted,<br>
min pige ville med,<br>
ja, min pige ville med.<br>
Det kan du ej, min ven,<br>
jeg går i krigen hen,<br>
og hvis jeg ikke falder, kommer jeg nok hjem igen.<br>
Ja, var der ingen fare, så blev jeg her hos dig,<br>
men alle Danmarks piger, de stole nu på mig.<br>
Og derfor vil jeg slås som tapper landsoldat.<br>
Hurra, hurra, hurra!<br>

2.<br>
Min fader og min mor,<br>
min fader og min mor,<br>
de sagde disse ord,<br>
ja, de sagde disse ord:<br>
"Når dem, vi stole på,<br>
i krigen monne gå,<br>
hvem skal så pløje markerne, og hvem skal græsset slå?"<br>
Ja, det er netop derfor, vi alle må af sted,<br>
for ellers kommer tysken og hjælper os dermed.<br>
Og derfor vil jeg slås som tapper landsoldat.<br>
Hurra, hurra, hurra!<br>

3.<br>
Når tysken kommer her,<br>
når tysken kommer her,<br>
beklager jeg enhver,<br>
ja, beklager jeg enhver.<br>
Til Peder og til Povl<br>
han siger: "Du bist faul",<br>
og skælder man ham ud på dansk, så siger han: "Hols maul!"<br>
For folk, som taler alle sprog, er det nu lige fedt,<br>
men Fanden heller inte for den, som kun har ét.<br>
Og derfor vil jeg slås som tapper landsoldat.<br>
Hurra, hurra, hurra!<br>

4.<br>
Om Dannebrog jeg ved,<br>
om Dannebrog jeg ved,<br>
det faldt fra himlen ned,<br>
ja, det faldt fra himlen ned.<br>
Det flagrer i vor havn<br>
og fra soldatens favn,<br>
og ingen anden fane har som den sit eget navn.<br>
Og den har tysken hånet og trådt den under fod.<br>
Nej, dertil er vor fane for gammel og for god!<br>
Og derfor vil jeg slås som tapper landsoldat.<br>
Hurra, hurra, hurra!<br>

5.<br>
Vi byde fjende trods,<br>
vi byde fjenden trods,<br>
når kongen er med os,<br>
ja, når kongen er med os.<br>
Med draget sværd han står,<br>
han snakker ej, men slår,<br>
så dansk som han var ingen konge her i mange år.<br>
De lader, som de tror, at han inte mer er fri,<br>
og selv vil de dog ha' ham i det tyske slaveri.<br>
Se, derfor vil jeg slås som tapper landsoldat.<br>
Hurra, hurra, hurra!<br>

6.<br>
For pigen og vort land,<br>
for pigen og vort land<br>
vi kæmper alle mand,<br>
ja, vi kæmper, alle mand.<br>
Og vé det usle drog,<br>
der elsker ej sit sprog<br>
og ej vil ofre liv og blod for gamle Dannebrog!<br>
Men kommer jeg ej hjem til min gamle far og mor,<br>
Kong Frederik vil trøste dem med disse hersens ord:<br>
"Sit løfte har han holdt, den tapre landsoldat".<br>
Hurra, hurra, hurra!<br>
