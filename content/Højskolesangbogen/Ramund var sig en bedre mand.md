---
title: "Ramund var sig en bedre mand"
tekst: "Andreas Peter Berggreen, 1869"
melodi: "Dansk folkevise"
nummer_v18: "464"
tema: "Folkeviser"
---
1\.\
Ramund han var sig en bedre mand,\
om han havde bedre klæder.\
Dronningen gav hannem klæder på stand\
af blårgarn, bast og læder.\
"Sådant vil jeg ikke ha'e," sagde Ramund.\
"Sådant står mig ikke bra," sagde Ramund den unge.

2\.\
Ramund gik sig ved salten søstrand,\
der så han syv jætter stande.\
"Tager jeg Ramund i min mindste hånd,\
jeg kaster ham langt fra lande."\
"Det gør ikke ene du," sagde Ramund,\
"Komme må I alle syv," sagde Ramund den Unge.

3\.\
Ramund tog til sit dyre sværd,\
det han kaldte Dymlingen røde.\
Hug han den jætter syv med én færd,\
at blodet randt dennem til døde.\
"Der ligger alle syv," sagde Ramund.\
"Alt står jeg her endnu," sagde Ramund den Unge.

4\.\
Ramund ladede skibene syv\
med guld og med ædele stene.\
Sejled' så over sø så stiv\
hen ind under kejserens lande.\
"Nu er vi komne her," sagde Ramund.\
"Nu har vi bedre lært," sagde Ramund den Unge.

5\.\
Kejseren ud af vinduet så\
med angest og sorrigfuld mine.\
"Hvo er den mand, som i gården mon stå\
og dér så hæsselig grine?"\
"Det er mig, og jeg har lyst," sagde Ramund,\
"med dig at vov' en dyst," sagde Ramund den Unge.

6\.\
"Kære Ramund! du lade mig leve,\
jeg så omend aldrig din lige.\
Min yngste datter vil jeg dig give,\
samt halvparten af mit rige."\
"Det tar jeg, når jeg vil," sagde Ramund,\
"og så din datter til," sagde Ramund den Unge.

7\.\
Ramund tog til sin store kniv,\
den han kaldte Dymlingens dyre.\
Skilte han kejseren ved hans liv,\
at hovedet fløj femten mile.\
"Jeg mente, den ej bed," sagde Ramund.\
"Dog rinder blodet ned," sagde Ramund den Unge.\
