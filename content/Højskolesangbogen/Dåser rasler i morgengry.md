---
title: "Dåser rasler i morgengry"
tekst: "Peter Laugesen og Janus Kodal, 2005"
melodi: "Hans Ulrik, 2005"
nummer: "150"
tema: "Liv"
---
1\.\
Dåser rasler i morgengry vender han hjem\
Godt med vinden i håret og vaklende ben\
Men det viser sig lidt efter lidt\
Drømmene selv ka bli’ slidt

2\.\
Der er ingenting her der ka’ siges sådan\
Det er kun et par skridt det er værd\
At få gjort at gå bort helt i sort hvis du kan\
Langt bort herfra lille mand

*B:\
Vent og se hvad du finder på det sted du nu går hen\
Ku’ det ske at du vinder over sortsynet igen\
Og ved du så hvad du drømte der\
Og om drømmen var din ven\*

3\.\
Han som går imod strømmen og vinder sig selv\
Han kan plukke af solen og hjælpe sit held\
For det viser sig langsomt og klart\
Livet er kostbart og sart

4\.\
Der er drømme der flyver som fugle på vind\
De ka’ flakse som lys i det sorteste sind\
Selv hvor alt synes visnet og dødt\
Lander de fugle så blødt

*B:\
Vent og se hvad du finder på det sted du nu går hen\
Ku’ det ske at du vinder over sortsynet igen\
Og ved du så hvad du drømte der\
Og om drømmen var din ven\*
