---
title: "Tunge, mørke natteskyer "
nummer: "552"
tema: "Aften"
---

**Tekst: Jackob Knudsen, 1890** <br>
**Kompnist: Carl Nielsen, 1917** <br>

***

1\.\
Tunge, mørke natteskyer<br>
op ad himlen drager,<br>
hjem til skovs af marken fly'r<br>
hist de sorte krager;<br>
skumringen sig breder ud,<br>
det er mørkt omsider.<br>
Vær os nær, du kære Gud,<br>
medens natten lider!<br>

2\.\
Vær mig nær, thi uden dig<br>
ensomhed mig truer;<br>
vær mig nær, thi uden dig<br>
jeg for mørket gruer!<br>
Hold mig med din faderhånd,<br>
så jeg dig fornemmer;<br>
fri mig ud af mørkets bånd,<br>
så min frygt jeg glemmer!<br>

3\.\
Lad mig føle, hver gang når<br>
livet blir mig øde,<br>
at du, Fader, hos mig står,<br>
og i sådan møde;<br>
og når natten i mit bryst<br>
hjertet vil omlejre,<br>
o, da skænk mig livsens trøst,<br>
vind mig lysets sejre!<br>

4\.\
Og når dødens nat engang<br>
over mig sig sænker,<br>
lad mig høre morgensang,<br>
førend ret jeg tænker:<br>
dine fugles morgensang<br>
i den høje sommer,<br>
der, hvor dag er altid lang,<br>
natten aldrig kommer!<br>

5\.\
Tung og mørk den tavse nat<br>
over jorden spænder,<br>
hist kun bag et vindve mat<br>
vågelys der brænder.<br>
Du, som lindrer sorg og nød,<br>
al vor synd forlader,<br>
lyser op den mørke død,<br>
tak, du lysets Fader!
