---
title: "Barndommens land"
tekst: "Benny Andersen, 1981"
melodi: "Benny Andersen, 1981"
nummer: "134"
tema: "Liv"
---
1\.\
Barndommens land.<br>
Tidens mælketand.<br>
Verden er ny for dit øje.<br>
Folk er to-tre meter høje<br>
så de må bøje sig<br>
ned til dig.<br>

2\.\
Fluen er blå.<br>
Kilder på min tå.<br>
Og et par myrer du kender<br>
hygger sig på dine hænder.<br>
Skrubtudsen tisser en tår<br>
før den går.<br>

3\.\
Solen er varm.<br>
Stikker på din arm<br>
ligesom hvepse og bier.<br>
De er så gale. De svier.<br>
Regnormen føles så blød.<br>
Den er sød.<br>

4\.\
Slog du dit ben<br>
på en kampesten?<br>
Kom - lad mig puste på skrammen.<br>
Vi skal ha lappet dig sammen.<br>
Du må vist hellere få<br>
plaster på.<br>

5\.\
Verden er stor.<br>
Kaldes 'Moder Jord'.<br>
Der findes børn der må flygte,<br>
men du har intet at frygte.<br>
Ingen skal mishandle dig ¬-<br>
håber jeg.<br>

6\.\
Græsset er højt<br>
som et fuglefløjt.<br>
Solen er ude af syne.<br>
Putter sig under sin dyne.<br>
Gaber måske - lissom du -<br>
sover nu.<br>

7\.\
Barndommens land.<br>
Nu er jeg en mand.<br>
Tit har jeg lyst til at love<br>
solskin og dejlige skove.<br>
Men der er lang vej igen.<br>
Sov, min ven<br>
