---
title: "Hvor skoven dog er frisk og stor"
tekst: "H.C. Andersen, 1850"
melodi: "Tysk folkemelodi"
nummer_v18:: "313"
nummer_v19: "331"
tema: "Året - tidlig sommer"
---

1\.\
Hvor skoven dog er frisk og stor,\
*kuk-kuk, kuk-kuk, fallera.*\
Skovmærker der og jordbær gror,\
*kuk-kuk, kuk-kuk, fallera.*\
I træets bark er mærke sat,\
der så jeg dig en måneklar nat.\
*kuk-kuk, kuk-kuk, fallera.*\
*kuk-kuk, kuk-kuk, fallera.*

2\.\
I måneskin er smukt at gå,\
*kuk-kuk, kuk-kuk, fallera.*\
i skov ved solskin ligeså;\
*kuk-kuk, kuk-kuk, fallera.*\
af kukkeren jeg vide får,\
hvor mange kys og leveår.\
*kuk-kuk, kuk-kuk, fallera.*\
*kuk-kuk, kuk-kuk, fallera.*\

3\.\
Gør ikke verden dig for tung,\
*kuk-kuk, kuk-kuk, fallera.*\
husk på, du er kun én gang ung;\
*kuk-kuk, kuk-kuk, fallera.*\
skovmærker gror, og jordbær gror,\
og kukkeren véd når og hvor.\
*kuk-kuk, kuk-kuk, fallera.*\
*kuk-kuk, kuk-kuk, fallera.*