---
title: "Dejlig er den himmel blå"
tekst: "N.F.S. Grundtvig, 1810"
melodi: "J.G. Meidell, ca. 1840"
nummer_v18: "250"
nummer_v19: "264"
tema: "indsæt"
---
*Noter:*

***

1\.\
Dejlig er den himmel blå,\
lyst det er at se derpå,\
hvor de gyldne stjerner blinke,\
hvor de smile, hvor de vinke\
//: os fra jorden op til sig. ://

2\.\
Det var midt i julenat,\
hver en stjerne glimted mat,\
men med ét der blev at skue\
én så klar på himlens bue\
//: som en lille stjernesol. ://

3\.\
Når den stjerne lys og blid\
sig lod se ved midnatstid,\
var det sagn fra gamle dage,\
at en konge uden mage\
//: skulle fødes på vor jord. ://

4\.\
Vise mænd fra Østerland\
drog i verden ud på stand\
for den konge at oplede,\
for den konge at tilbede,\
//: som var født i samme stund. ://

5\.\
De ham fandt i Davids hjem,\
de ham fandt i Betlehem\
uden spir og kongetrone,\
der kun sad en fattig kone,\
//: vugged barnet i sit skød. ://

6\.\
Stjernen ledte vise mænd\
til vor Herre Kristus hen;\
vi har og en ledestjerne,\
og når vi den følger gerne,\
//: kommer vi til Jesus Krist. ://

7\.\
Denne stjerne lys og mild,\
som kan aldrig lede vild,\
er hans Guddoms-ord det klare,\
som han os lod åbenbare\
//: til at lyse for vor fod. ://


### Ordforklaringer
4.2   *på stand*: straks\
5.1   *Davids hjem*: Byen Betlehem, som David stammede fra\
6.3   *ledestjerne*: stjernen over marken ved Betlehem\ symboliserer her det "guddomsord" (vers 7), som til alle tider fører mennesker til Kristus og troen på ham   