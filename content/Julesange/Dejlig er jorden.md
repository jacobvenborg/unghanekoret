---
title: "Dejlig er jorden"
tekst: "B. S. Ingemann, 1850"
melodi: "Schlesisk, 18. årh."
nummer: "72"
---
1\.\
Dejlig er jorden,<br>
prægtig er Guds himmel,<br>
skøn er sjælenes pilgrimsgang!<br>
Gennem de fagre<br>
riger på jorden<br>
gå vi til paradis med sang!<br>

2\.\
Tider skal komme,<br>
tider skal henrulle,<br>
slægt skal følge slægters gang.<br>
Aldrig forstummer<br>
tonen fra himlen<br>
i sjælens glade pilgrimssang.<br>

3\.\
Englene sang den<br>
først for markens hyrder,<br>
skønt fra sjæl til sjæl det lød:<br>
Fred over jorden!<br>
Menneske, fryd dig,<br>
os er en evig frelser fød!<br>
