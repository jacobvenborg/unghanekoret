---
title: "Julen har bragt velsignet bud"
tekst: "B. S. Ingemann, 1839"
melodi: "C. E. F. Weyse, 1841"
nummer: "236"
---
1\.\
Julen har bragt velsignet bud.\
Nu glædes gamle og unge:\
Hvad englene sang i verden ud,\
nu alle små børn skal sjunge.\
Grenen fra livets træ står skønt\
med lys som fugle på kviste.\
Det barn, som sig glæder fromt og kønt,\
skal aldrig den glæde miste.

2\.\
Glæden er jordens gæst i dag\
med himmelkongen den lille.\
Du fattige spurv! Flyv ned fra tag\
med duen til julegilde!\
Dans, lille barn, på moders skød!\
En dejlig dag er oprunden:\
I dag blev vor kære frelser fød\
og paradisvejen funden.

3\.\
Frelseren selv var barn som vi,\
i dag han lå i sin vugge.\
Den have, Guds engle flyve i,\
vil Jesus for os oplukke.\
Himmerigs konge blandt os bor,\
han juleglæden os bringer,\
han favner hver barnesjæl på jord\
og lover os englevinger.\
