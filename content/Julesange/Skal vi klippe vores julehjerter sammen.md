---
title: "Skal vi klippe vores julehjerter sammen?"
tekst: "Erik Leth, 1964 (?)"
melodi: "Bjarne Høyer, 1964 (?)"
categories: "Julesange"
---
*Noter: E-dur* <br>

***

1.<br>
Nu begynder julen jo at banke på,<br>
vi sætter hanke på<br>
og klipper julehjerter.<br>
Lad os ta’ til barnetroens drømmeland,<br>
og hvis du drømme kan,<br>
så vil jeg hviske, når vi er der:<br>

Omkvæd<br>
”Skal vi klippe vore julehjerter sammen?<br>
i en præstegård med rigtig julesne.<br>
Jeg kan tyd’ligt høre lænkehundens glammen,<br>
mens de glade spurve fly’r om juleneg.<br>
Og hvis blot du er vaks med lidt lim og en saks,<br>
så bli’r hjerterne straks af den rigtige slags.<br>
Skal vi klippe vore julehjerter sammen?<br>
Jeg vil tro, at de bli’r bedst, når man er to.”<br>

2.<br>
Det er vældig sjovt at klippe julestads<br>
og købe juleknas<br>
for sine sparepenge.<br>
Og når mor skal til at koge risengrød<br>
og brygge nissemjød,<br>
så hvisker alle pi’r og drenge:<br>

Omkvæd<br>
”Skal vi klippe vore julehjerter sammen?”<br>
Det er lige sjovt for kvinden og for mand’n.<br>
For ved juletid er alting fryd og gammen,<br>
så er alle men’sker søde ved hinand’n.<br>
Og når julen har bragt vore hjerter i takt,<br>
så er stemningen vakt, li’ så snart han får det sagt:<br>
”Sku’ vi flette vore julehjerter sammen?<br>
kind mod kind, mens julegåsen bæres ind.”<br>

Outro<br>
”Sku’ vi flette vore julehjerter sammen?<br>
kind mod kind, mens julegåsen bæres ind.”<br>
