---
title: "Skal vi klippe vores julehjerter sammen?"
tekst: "Erik Leth, 1964 (?)"
melodi: "Bjarne Høyer, 1964 (?)"
toneart: "E-dur"
categories: "Julesange"
---

1\.\
Nu begynder julen jo at banke på,\
vi sætter hanke på\
og klipper julehjerter.\
Lad os ta’ til barnetroens drømmeland,\
og hvis du drømme kan,\
så vil jeg hviske, når vi er der:

*Omkvæd*\
”Skal vi klippe vore julehjerter sammen?\
i en præstegård med rigtig julesne.\
Jeg kan tyd’ligt høre lænkehundens glammen,\
mens de glade spurve fly’r om juleneg.\
Og hvis blot du er vaks med lidt lim og en saks,\
så bli’r hjerterne straks af den rigtige slags.\
Skal vi klippe vore julehjerter sammen?\
Jeg vil tro, at de bli’r bedst, når man er to.”

2\.\
Det er vældig sjovt at klippe julestads\
og købe juleknas\
for sine sparepenge.\
Og når mor skal til at koge risengrød\
og brygge nissemjød,\
så hvisker alle pi’r og drenge:

*Omkvæd*\
”Skal vi klippe vore julehjerter sammen?”\
Det er lige sjovt for kvinden og for mand’n.\
For ved juletid er alting fryd og gammen,\
så er alle men’sker søde ved hinand’n.\
Og når julen har bragt vore hjerter i takt,\
så er stemningen vakt, li’ så snart han får det sagt:\
”Sku’ vi flette vore julehjerter sammen?\
kind mod kind, mens julegåsen bæres ind.”

*Outro*\
”Sku’ vi flette vore julehjerter sammen?\
kind mod kind, mens julegåsen bæres ind.”\
