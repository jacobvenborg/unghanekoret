---
title: "En kykkeli’ jul"
tekst: "Oskar Jefsen, 2017"
melodi: "Oskar Jefsen, 2017"
toneart: "F-dur"
---
*Noter: trestemmigt omkvæd (TMB)*

***

1\.\
Vi skal nu til julegilde\
Hanekammen er sat\
Og stemmen er glat\
Stuen varmes op af brændeovnens ild\
Her kan tid ej gå til spilde\
Timeglasset er lagt\
Om på siden og bragt\
Ud af spil, for nu skal vi ha’ snaps og sild\
Verden den er mørk og kold\
Og solen er i skjul\
Men når ovnen er tændt\
Og der lugter lidt brændt\
Så bli’r det en kykkeli' jul

*Omkvæd*\
En kykkeli’ juuuul\
En kykkeli’ juuuul\
Ja, når ovnen er tændt\
Og der lugter lidt brændt\
Så bli’r det en kykkeli’ jul

2\.\
Vintertiden er en glæde\
For haner, der godt ka’ li’\
At sove til klokken ti\
For da kommer solopgangen ikke før\
På med hat og halstørklæde\
Ud og lege i sne\
Ind og drik en kop te\
Ud igen og springe rundt i fuld vigør\
Selvom vores breddegrader\
Oftest kun gi’r slud\
Så håber vi på\
At i år vi kan få\
En rigtig hvid og kykkeli' jul

*Omkvæd*\
En kykkeli' juuuul\
En kykkeli' juuuul\
Ja, så håber vi på\
At i år vi kan få\
En rigtig hvid og kykkeli' jul

3\.\
Hanestruberne skal smøres\
Og så skal vi ha’ gløgg\
Vores helt egen bryg\
Fyldt med anis, rom, kanel og appelsin\
Eliksiren sammenrøres\
Bringes op til et kog\
Prøv dig frem med et låg\
Kardemomme, nelliker og brun farin\
Krydderier bringer minder\
Frem fra deres skjul\
Et par vin fra Loire\
Og så er den klar\
Sikke dog en gløggeli’ jul

*Omkvæd*\
En gløggeli’ juuuul\
En gløggeli’ juuuul\
Et par vin fra Loire\
Og så er den klar\
Sikke dog en gløggeli’ jul

4\.\
Ud på natten skal der synges\
Alt fra Grundtvig til Wham!\
Mariah Carey, goddamn!\
Galeriet tages til et nyt niveau\
Traditionerne forynges\
Vi må holde i hævd\
Hvad vi synes er gævt\
Vi må dyrke det vi gerne vil skal gro\
Fællesskabet springer frem\
Af vint’rens kolde muld\
Vi synger i flok\
Når vi er nok\
Nu bli’r det en kykkeli' jul

*Omkvæd*\
En kykkeli' juuuul\
En kykkeli' juuuul\
Vi synger i flok\
Når vi er nok\
Nu bli’r det en kykkeli' jul

Sidste *Omkvæd*\
En kykkeli' juuuul\
En kykkeli' juuuul\
Vi synger i flok\
Når vi er nok\
Nu bli'r det en kykkeli’\
En uden sidestykkeli’\
En gløggeli’ og kykkeli’ jul\
