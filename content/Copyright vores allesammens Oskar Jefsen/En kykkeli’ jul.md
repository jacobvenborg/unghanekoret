---
title: "En kykkeli’ jul"
tekst: "Oskar Jefsen, 2017"
melodi: "Oskar Jefsen, 2017"
---
*Noter: F-dur, trestemmigt omkvæd (TMB)*

***

1.<br>
Vi skal nu til julegilde<br>
Hanekammen er sat<br>
Og stemmen er glat<br>
Stuen varmes op af brændeovnens ild<br>
Her kan tid ej gå til spilde<br>
Timeglasset er lagt<br>
Om på siden og bragt<br>
Ud af spil, for nu skal vi ha’ snaps og sild<br>
Verden den er mørk og kold<br>
Og solen er i skjul<br>
Men når ovnen er tændt<br>
Og der lugter lidt brændt<br>
Så bli’r det en kykkeli' jul<br>

Omkvæd<br>
En kykkeli’ juuuul<br>
En kykkeli’ juuuul<br>
Ja, når ovnen er tændt<br>
Og der lugter lidt brændt<br>
Så bli’r det en kykkeli’ jul<br>

2.<br>
Vintertiden er en glæde<br>
For haner, der godt ka’ li’<br>
At sove til klokken ti<br>
For da kommer solopgangen ikke før<br>
På med hat og halstørklæde<br>
Ud og lege i sne<br>
Ind og drik en kop te<br>
Ud igen og springe rundt i fuld vigør<br>
Selvom vores breddegrader<br>
Oftest kun gi’r slud<br>
Så håber vi på<br>
At i år vi kan få<br>
En rigtig hvid og kykkeli' jul<br>

Omkvæd<br>
En kykkeli' juuuul<br>
En kykkeli' juuuul<br>
Ja, så håber vi på<br>
At i år vi kan få<br>
En rigtig hvid og kykkeli' jul<br>

3.<br>
Hanestruberne skal smøres<br>
Og så skal vi ha’ gløgg<br>
Vores helt egen bryg<br>
Fyldt med anis, rom, kanel og appelsin<br>
Eliksiren sammenrøres<br>
Bringes op til et kog<br>
Prøv dig frem med et låg<br>
Kardemomme, nelliker og brun farin<br>
Krydderier bringer minder<br>
Frem fra deres skjul<br>
Et par vin fra Loire<br>
Og så er den klar<br>
Sikke dog en gløggeli’ jul<br>

Omkvæd<br>
En gløggeli’ juuuul<br>
En gløggeli’ juuuul<br>
Et par vin fra Loire<br>
Og så er den klar<br>
Sikke dog en gløggeli’ jul<br>

4.<br>
Ud på natten skal der synges<br>
Alt fra Grundtvig til Wham!<br>
Mariah Carey, goddamn!<br>
Galeriet tages til et nyt niveau<br>
Traditionerne forynges<br>
Vi må holde i hævd<br>
Hvad vi synes er gævt<br>
Vi må dyrke det vi gerne vil skal gro<br>
Fællesskabet springer frem<br>
Af vint’rens kolde muld<br>
Vi synger i flok<br>
Når vi er nok<br>
Nu bli’r det en kykkeli' jul<br>

Omkvæd<br>
En kykkeli' juuuul<br>
En kykkeli' juuuul<br>
Vi synger i flok<br>
Når vi er nok<br>
Nu bli’r det en kykkeli' jul<br>

Sidste omkvæd<br>
En kykkeli' juuuul<br>
En kykkeli' juuuul<br>
Vi synger i flok<br>
Når vi er nok<br>
Nu bli'r det en kykkeli’<br>
En uden sidestykkeli’<br>
En gløggeli’ og kykkeli’ jul<br>
