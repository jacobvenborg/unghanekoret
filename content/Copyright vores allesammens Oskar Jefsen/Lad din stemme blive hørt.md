---
title: "Lad din stemme blive hørt"
tekst: "Oskar Jefsen, 2019"
melodi: "Oskar Jefsen, 2019"
---
*Noter: F-dur* <br>

***

1\.\
Vi har alle en stemme indeni<br>
Et brøl eller et fuglefløjt<br>
Og på Grundlovsdag der sætter vi den fri<br>
Og siger vores mening højt<br>

2\.\
Valget står kun på denne ene dag<br>
Men folkestyret hele året rundt<br>
En enkelt tur til urnen det er ingen sag<br>
Det holder vores samfund sundt<br>

Omkvæd<br>
(så) Lad din stemme - blive hørt<br>
Lad din stemme blive hørt<br>
Hvis du synes politik det er skørt<br>
Så lad din stemme blive hørt<br>

Bro<br>
Det handler ikke om at overdøve<br>
Eller om at synge bedst<br>
Det’ okay at tvivle eller tøve<br>
Her er ingen adgangstest<br>

3\.\
Demokratiet er en samtale værd<br>
Intet mindre, intet mer’<br>
Ansigt til ansigt, lige nu og her<br>
Det er sådan demokratiet sker<br>

4\.\
Monologer lær’ vi intet af<br>
Hvis vi taler i munden på hinand’<br>
Stille lytten er intet nederlag<br>
Men bevis på at du har forstand<br>

Omkvæd<br>
Lad din stemme - blive hørt<br>
Lad din stemme blive hørt<br>
Hvis du vil med på vognen inden toget er kørt<br>
Så lad din stemme blive hørt<br>

Bro<br>
Det gælder ikke om at råbe højest<br>
Eller give hurtigt svar<br>
Hvis argumentet sidder lig’ i øjet<br>
Ringer ordet klokkeklart<br>

5\.\
Folkestyret har ingen værdi<br>
Hvis ikke du møder op<br>
Så uanset hvilken farve du ka’ li’<br>
Ja, så har du et job<br>

6\.\
Læs avisen, tænd for dit tv<br>
Tal med din bedste ven<br>
Rejs dig fra sofaen, kom så en-to-tre<br>
Der går nok fire år igen<br>

Omkvæd<br>
(så) Lad din stemme - blive hørt<br>
Lad din stemme blive hørt<br>
Hvis du synes politik det er skørt<br>
Så lad din stemme blive hørt<br>

Omkvæd<br>
Lad din stemme - blive hørt<br>
Lad din stemme blive hørt<br>
Hvis du vil med på vognen inden toget er kørt<br>
Så lad din stemme blive hørt<br>
