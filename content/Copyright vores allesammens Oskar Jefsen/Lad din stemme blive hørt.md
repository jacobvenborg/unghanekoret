---
title: "Lad din stemme blive hørt"
tekst: "Oskar Jefsen, 2019"
melodi: "Oskar Jefsen, 2019"
---
*Noter: F-dur*

***

1\.\
Vi har alle en stemme indeni\
Et brøl eller et fuglefløjt\
Og på Grundlovsdag der sætter vi den fri\
Og siger vores mening højt

2\.\
Valget står kun på denne ene dag\
Men folkestyret hele året rundt\
En enkelt tur til urnen det er ingen sag\
Det holder vores samfund sundt

Omkvæd\
(så) Lad din stemme - blive hørt\
Lad din stemme blive hørt\
Hvis du synes politik det er skørt\
Så lad din stemme blive hørt

Bro\
Det handler ikke om at overdøve\
Eller om at synge bedst\
Det’ okay at tvivle eller tøve\
Her er ingen adgangstest

3\.\
Demokratiet er en samtale værd\
Intet mindre, intet mer’\
Ansigt til ansigt, lige nu og her\
Det er sådan demokratiet sker

4\.\
Monologer lær’ vi intet af\
Hvis vi taler i munden på hinand’\
Stille lytten er intet nederlag\
Men bevis på at du har forstand

Omkvæd\
Lad din stemme - blive hørt\
Lad din stemme blive hørt\
Hvis du vil med på vognen inden toget er kørt\
Så lad din stemme blive hørt

Bro\
Det gælder ikke om at råbe højest\
Eller give hurtigt svar\
Hvis argumentet sidder lig’ i øjet\
Ringer ordet klokkeklart

5\.\
Folkestyret har ingen værdi\
Hvis ikke du møder op\
Så uanset hvilken farve du ka’ li’\
Ja, så har du et job

6\.\
Læs avisen, tænd for dit tv\
Tal med din bedste ven\
Rejs dig fra sofaen, kom så en-to-tre\
Der går nok fire år igen

Omkvæd\
(så) Lad din stemme - blive hørt\
Lad din stemme blive hørt\
Hvis du synes politik det er skørt\
Så lad din stemme blive hørt

Omkvæd\
Lad din stemme - blive hørt\
Lad din stemme blive hørt\
Hvis du vil med på vognen inden toget er kørt\
Så lad din stemme blive hørt\
