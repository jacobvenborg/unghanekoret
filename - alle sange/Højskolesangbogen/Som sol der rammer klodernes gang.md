---
title: "Som sol der rammer klodernes gang"
tekst: "Jens Rosendahl, 2005"
melodi: "John Høybye, 2005"
nummer: "20"
tema: "Morgen"
---

***

1.<br>
Som sol der rammer klodernes gang<br>
og henter dem ind i dagen<br>
er sød musik og morgensang<br>
der synger sig ind<br>
i krop og i sind<br>
når hjertesprog er sagen.<br>

2.<br>
Et hjertesprog der gemmer sig tit<br>
bag snakken og travlheds skygger<br>
men vil forløses sandt og frit<br>
når hjerterne slår<br>
i dage som går<br>
hvor menneskene bygger.<br>

3.<br>
For hjertesprog er kærlighedssang<br>
og tonerne får det givet<br>
en fryd der bærer tidens gang.<br>
Den baner sin vej<br>
til dig og mig<br>
og synger højt om livet.<br>

4.<br>
Så syng du kun den morgenens sang<br>
der tænder sit lys i verden.<br>
Er tiden både hård og vrang<br>
vil glæden som gror<br>
selv sætte sit spor<br>
og bære dagens færden.<br>

5.<br>
Se, fra en hård og frysende jord<br>
der løfter sig højt en lærke.<br>
Jeg ser det hele og jeg tror<br>
den glæde er nær<br>
som løfter os her.<br>
Den bærer livets mærke<br>
