---
title: "Sig nærmer tiden, da jeg må væk"
tekst: "Steen Steensen Blicher, 1837"
melodi: "Oluf Ring, 1922"
nummer: "487"
tema: "Historien"
---

***

1.<br>
Sig nærmer tiden, da jeg må væk,<br>
jeg hører vinterens stemme;<br>
thi også jeg er kun her på træk<br>
og haver andensteds hjemme.<br>

2.<br>
Jeg vidste længe, jeg skal herfra;<br>
det hjertet ikke betynger,<br>
og derfor lige glad nu og da<br>
på gennemrejsen jeg synger.<br>
<br>

3.<br>
Jeg skulle sjunget lidt mer måske -<br>
­måske vel også lidt bedre;<br>
men mørke dage jeg måtte se,<br>
og stormen rev mine fjedre.<br>
<br>

4.<br>
Jeg ville gerne i Guds natur<br>
med frihed spændt mine vinger,<br>
men sidder fast i mit snævre bur,<br>
det alle vegne mig tvinger.<br>

5.<br>
Jeg ville gerne fra højen sky<br>
udsendt de gladere sange;<br>
men blive må jeg for kost og ly<br>
en stakkels gældbunden fange.<br>
<br>

6.<br>
Tit ligevel til en smule trøst<br>
jeg ud af fængselet titter<br>
og sender stundom min vemodsrøst<br>
med længsel gennem mit gitter.<br>
<br>

7.<br>
Lyt og, o vandrer, til denne sang,<br>
lidt af din vej du hidtræde!<br>
Gud ved, måske det er sidste gang,<br>
du hører livsfangen kvæde.<br>
<br>

8.<br>
Mig bæres for, som ret snart i kvæld<br>
at gitterværket vil briste;<br>
thi kvidre vil jeg et ømt farvel;<br>
måske det bliver det sidste<br>
