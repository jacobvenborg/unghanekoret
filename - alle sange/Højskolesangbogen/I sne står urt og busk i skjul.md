---
title: "I sne står urt og busk i skjul"
tekst: "B. S. Ingemann, 1831"
melodi: "J. P. E. Hartmann, 1866"
nummer: "252"
tema: "Vintertid"
---

***

1.<br>
I sne står urt og busk i skjul,<br>
det er så koldt derude,<br>
dog synger der en lille fugl<br>
på kvist ved frosne rude.<br>

2.<br>
Giv tid! giv tid! - den nynner glad<br>
og ryster de små vinger, -<br>
giv tid! og hver en kvist får blad,<br>
giv tid! - hver blomst udspringer.<br>

3.<br>
Giv tid! og livets træ bli'r grønt,<br>
må frosten det end kue,<br>
giv tid! og hvad du drømte skønt,<br>
du skal i sandhed skue.<br>

4.<br>
Giv tid! og åndens vinterblund<br>
skal fly for herlig sommer,<br>
giv tid, og bi på herrens stund,<br>
-- hans skønhedsrige kommer.<br>
<br>
