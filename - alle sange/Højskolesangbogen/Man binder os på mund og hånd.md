---
title: "Man binder os på mund og hånd"
tekst: "Poul Henningsen, 1940"
melodi: "Kai Normann Andersen, 1940"
nummer: "511"
tema: "Historien"
---

***

1.<br>
Gribe efter blanke ting<br>
vil hvert et grådigt lille barn<br>
Binde andre med en ring<br>
gør man som helbefar'n<br>
Tænk, hvor har man stået tit<br>
og delt et vindu's paradis<br>
Helle, helle, det er mit!<br>
Og livet går på samme vis:<br>
*Man binder os på mund og hånd<br>
med vanens tusind stramme bånd<br>
og det er besværligt at flagre sig fri<br>
Vi leger skjul hos en som ved<br>
at skærme os mod ensomhed<br>
med søde kontrakter vi luller os i<br>*
Kunne vi forbyde de tre ord: jeg lover dig<br>
var vi vist i kærlighed på mere ærlig vej<br>
De ord vi svor med hånd og mund<br>
de gælder kun den korte stund<br>
til glæden er borte og alting forbi<br>

2.<br>
Kærlighed og ægteskab<br>
hva' kommer de hinanden ved ?<br>
Kedsomhedens tomme gab<br>
til kæben går af led<br>
Elskov er den vilde blomst<br>
i gartner hænder går den ud<br>
Skærmet får den sin bekomst<br>
men blomstrer hedt i storm og slud<br>
*Man binder os på mund og hånd,<br>
med vanens tusind stramme bånd,<br>
men ingen kan ejes. Vi flagrer os fri<br>
I alle kærtegn er en flugt,<br>
de røde sansers vilde flugt<br>
fra pligternes travle fortrampede sti<br>*
Du må ikke eje mig, jeg ejer ikke dig<br>
Alle mine kys er ikke ja og ikke nej<br>
De ord vi svor med hånd og mund<br>
de gælder kun den svimle stund<br>
det netop er kysset fra dig jeg ka' li'<br>

~~3.<br>
Sel' når skib på skib går ned<br>
og land på land bliver slettet ud<br>
handler man af ærlighed<br>
og ber til hver sin gud.<br>
Fredstraktat og venskabspagt<br>
det er papir, der koster blod.<br>
Svaghed væbner sig mod magt<br>
i angstens desperate mod.<br>
Det gælder kærlighed og krig<br>
at alle løfter kun er svig,<br>
og ingen kan stole på menn'skenes ord.<br>
Hva' hjalp de håndslag som I gav<br>
den der står ved mandens grav?<br>
Et menn'ske er nul mod den hellige jord.<br>
Angst for vore fjender? Ja, men mere angst for den<br>
stormagt som vil hjælpe os og kalder sig vor ven.<br>
Det gælder alle tiders krig,<br>
at alle løfter kun er svig<br>
og ingen kan stole på staternes ord.<br>~~

3.<br>
Møde hvad der venter os<br>
og ingen ve' hvordan det går<br>
Bære skæbnen uden trods<br>
hvad der så forestår<br>
Glad ved hver en venlighed<br>
men uden tro, at det bli'r ved<br>
Søge fred, idet vi ved,<br>
at vi har ingen krav på fred<br>
*Man binder os på mund og hånd<br>
Men man ka' ikke binde ånd<br>
og ingen er fangne, når tanken er fri<br>
Vi har en indre fæstning her<br>
som styrkes i sit eget værd<br>
når bare vi kæmper for det, vi ka' li'<br>*
Den som holder sjælen rank, kan aldrig blive træl<br>
Ingen kan regere det, som vi bestemmer sel'<br>
Det lover vi med hånd og mund<br>
i mørket før en morgenstund<br>
at drømmen om frihed bli'r aldrig forbi.<br>
