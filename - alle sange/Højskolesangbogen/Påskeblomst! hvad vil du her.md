---
title: "Påskeblomst! hvad vil du her?"
tekst: "N. F. S. Grundtvig, 1817"
melodi: "Carl Nielsen, 1910"
nummer: "277"
tema: "Året - påske"
---

***

1.<br>
Påskeblomst! hvad vil du her?<br>
Bondeblomst fra landsbyhave<br>
uden duft og pragt og skær!<br>
hvem est du velkommen gave?<br>
Hvem mon, tænker du, har lyst<br>
dig at trykke ømt til bryst?<br>
Mener du, en fugl tør vove<br>
sang om dig i Danmarks skove?<br>

~~Lever op i sind og hu,<br>
stander op af eders grave,<br>
barnedage! følger nu<br>
med mig ud i faders have!<br>
Lad mig under påskesang,<br>
kirkeklokkens højtidsklang,<br>
blomsten til mit hjerte trykke,<br>
bryst og hoved med den smykke!<br>~~

~~Vinterblomst! du melder vår,<br>
fold dig ud i stille kammer!<br>
Ved Guds værk og egne kår<br>
sig kun verdens dåre skammer.<br>
Spottes end din ringe dragt<br>
uden glans og farvepragt,<br>
selv jeg dog på sorten tilje<br>
ligned helst en påskelilje.<br>~~

2.<br>
Ej i liflig sommerluft<br>
spired du på blomsterstade,<br>
ej så fik du rosens duft,<br>
ikke liljens sølverblade.<br>
Under vinterstorm og regn<br>
sprang du frem i golde egn,<br>
ved dit syn kun den sig fryder,<br>
som har kær, hvad du betyder.<br>

~~Bondeblomst! men er det sandt:<br>
Har du noget at betyde?<br>
Er din prædiken ej tant?<br>
Kan de døde graven bryde?<br>
Stod han op, som ordet går?<br>
Mon hans ord igen opstår?<br>
Springer klart af gule lagen<br>
livet frem med påskedagen?<br>~~

3.<br>
Påskeblomst! men det er sandt:<br>
Har vi nogetat betyde?<br>
Er vor prædiken ej tant?<br>
Kan de døde graven bryde?<br>
Stod han op, som ordet går?<br>
Men hans ord igen opstår?<br>
Springer klart af gule lagen<br>
livet frem med påskedagen?<br>

4.<br>
Kan de døde ej opstå,<br>
intet har vi at betyde,<br>
visne må vi brat i vrå,<br>
ingen have skal vi pryde,<br>
glemmes skal vi under muld,<br>
vil ej vokset underfuld<br>
smelte, støbes i det dunkle<br>
og som lys på graven funkle.<br>

5.<br>
Påskeblomst! En dråbe stærk<br>
drak jeg af dit gule bæger,<br>
og som ved et underværk<br>
den mig hæver, vederkvæger:<br>
Svanevinge, svanesang,<br>
synes mig, af den udsprang.<br>
Vågnende jeg ser de døde<br>
i en påskemorgenrøde.<br>

~~O, hvor est du mig dog kær,<br>
bondeblomst fra landsbyhave!<br>
Mer end rosen est du værd,<br>
påskeblomst på fædres grave!<br>
Sandt dit budskab er om vår,<br>
om et helligt jubelår,<br>
som hver ædel blomst af døde<br>
skal forklaret igenføde!<br>~~

6.<br>
Ja, jeg véd, du siger sandt:<br>
frelseren stod op af døde!<br>
Det er hver langfredags pant<br>
på en påskemorgenrøde:<br>
Hvad er segl og sværd og skjold<br>
mod den herre kæk og bold?<br>
Avner kun, når han vil ånde,<br>
han, som svor os bod for vånde.<br>
