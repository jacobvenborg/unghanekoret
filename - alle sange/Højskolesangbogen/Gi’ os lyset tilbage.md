---
title: "Gi’ os lyset tilbage"
tekst: "Per Krøis Kjærsgaard, 2009"
melodi: "Rasmus Skov Borring, 2009"
nummer: "000"
tema: "Nyudgave"
---

***

1.<br>
Kloden har mange forskellige slags.<br>
Alle må leve og dø.<br>
Glæd dig – du er her alligevel nu!<br>
Meningen er vel at så sine frø,<br>
på en overladt stjerneø.<br>
Gi’ os tiden tilbag’,<br>
og lad os bruge ethvert timeslag.<br>
Dørene åbne og smilene slidt.<br>
Sådan er landet, jeg gerne vil kalde for mit.<br>

2.<br>
Lykken du holder i hænderne nu,<br>
den er vist egentlig min.<br>
Og at du lever og bærer og er,<br>
gør at jeg også kan værne om din;<br>
denne smukkeste disciplin.<br>
Gi’ os glæden tilbag’,<br>
og lad os leve af dét trylleslag:<br>
Kroppene mange, men styrken er en.<br>
Sådan er landet, der står på de viseste sten.<br>

3.<br>
Ser du kun mørke, hvor du vender hen?<br>
Tomhedens sorte protest?<br>
Skyggerne lever kun hvor der er lys.<br>
Husk nu at solsiden klæder dig bedst!<br>
Og i aften, så se mod vest!<br>
Gi’ os lyset tilbage.<br>
Vi vender op på ethvert nederlag.<br>
Lukket bli’r åbnet og støjen bli’r tyst.<br>
Nu skal der danses og elskes, hvor mørket er lyst!<br>
<br>

4.<br>
Alt hvad vi kom for at give og få:<br>
dele og elske og slås.<br>
Blev på et år, det vi levede på,<br>
fællesskab fødes når JEG bli’r til OS!<br>
Og vi vandrer med Helios.<br>
Gi’ os landet tilbag’.<br>
Gi’ tolerancen et nyt folkeslag.<br>
Hjertet er åbent og sindet er frit.<br>
Sådan er landet, jeg gerne vil kalde for mit<br>
