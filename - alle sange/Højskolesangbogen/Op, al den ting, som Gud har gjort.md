---
title: "Op, al den ting, som Gud har gjort"
tekst: "H. A. Brorson, 1734"
melodi: "Bøhmisk melodi fra tjekkisk sangbog, omkring 1576"
nummer: "47"
tema: "Tro"
---

***

1.<br>
Op al den ting, som Gud har gjort,<br>
hans herlighed at prise!<br>
Det mindste, han har skabt, er stort<br>
og kan hans magt bevise.<br>

2.<br>
Gik alle konger frem på rad<br>
i deres magt og vælde,<br>
de mægted ej det mindste blad<br>
at sætte på en nælde.<br>

3.<br>
Det mindste græs jeg undrer på<br>
i skove og i dale,<br>
hvor skulle jeg den visdom få<br>
om det kun ret at tale!<br>

4.<br>
Hvad skal jeg sige, når jeg ser,<br>
at alle skove vrimle,<br>
de mange fuglesving, der sker<br>
op under Herrens himle!<br>

5.<br>
Hvad skal jeg sige, når jeg går<br>
blandt blomsterne i enge,<br>
når fuglesangen sammenslår<br>
som tusind harpestrenge!<br>

6.<br>
Hvad skal jeg sige, når mit sind<br>
i havets dybe grunde<br>
kun dog så lidt han kige ind<br>
og ser så mange munde!<br>

7.<br>
Hvad skal jeg sige, når jeg ser,<br>
hvor stjerneflokken blinker,<br>
hvor mildt enhver imod mig ler<br>
og op til himlen vinker!<br>

8.<br>
Hvad skal jeg sige, når jeg op<br>
til Gud i ånden farer<br>
og set den store kæmpetrop<br>
af blide engleskarer!<br>

9.<br>
Hvad skal jeg sige? - Mine ord<br>
vil ikke meget sige:<br>
O Gud, hvor er din visdom stor,<br>
din godhed, kraft og rige!<br>

10.<br>
Op, stemmer alle folk på jord<br>
med frydetone sammen:<br>
Halleluja, vor Gud er stor!<br>
Og himlen svare: Amen!<br>

*PS: Den er forkortet.*
