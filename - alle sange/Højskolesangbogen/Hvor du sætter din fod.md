---
title: "Hvor du sætter din fod"
tekst: "Jens Sejer Andersen, 2001"
melodi: "Sigurd Barett, 2001"
nummer: "206"
tema: "Frihed og fællesskab"
---

***

1.<br>
Hvor du sætter din fod,<br>
drysser frø af de drømme du driver imod.<br>
Ved de veje du finder,<br>
vil man snart plukke minder.<br>
Om du flyver omkring eller står og slår rod,<br>
bli´r der spor af din fod.<br>

2.<br>
Når du åbner din hånd,<br>
ser du synlige spor af usynlige bånd.<br>
Du har fat i et stykke<br>
af dit medmen'skes lykke.<br>
Det kan føles som fnug eller veje et ton:<br>
Det er lagt i din hånd.<br>

3.<br>
Vil du vugge dit skød,<br>
går du med i en dans som fra skabelsen lød.<br>
Vores fremtid bli´r farvet<br>
af den klang du har arvet.<br>
Det er slægternes rytme der rører dit kød,<br>
sød musik i dit skød.<br>

4.<br>
Når du husker at le,<br>
lukker hovedet sig op og gi´r lyset entré.<br>
Vi begriber med latter<br>
hvad fornuft ikke fatter.<br>
Det er ligesom et kærtegn fra livets idé<br>
når du vover at le.<br>

5.<br>
Du er en del af os.<br>
Der skal mere end én til at elske og slås.<br>
Vil du yde dit bedste<br>
for dig selv og din næste,<br>
må du vælge hver dag mellem tillid og trods:<br>
Er det mig eller os?<br>

6.<br>
Fra din tå til din top<br>
er du skabt i et stykke der ikke går op.<br>
Hvad du gi'r på din færden<br>
mangedobles af verden<br>
Dett la'r tro, håb og kærlighed vokse og nå<br>
fra din top til din tå.<br>
