---
title: "Jeg er træt af mig selv og mine plomber/Svantes sorte vise"
tekst: "Benny Andersen, 1972"
melodi: "Benny Andersen, 1972"
nummer: "136"
tema: "Liv"
---
*Noter: B-mol, startone F, taktstart 4* <br>

1.<br>
Jeg er træt af mig selv og mine plomber.<br>
Jeg har alt imod min egen krop.<br>
Hvad hjælper det at leveren skrumper<br>
når ens mave stadig svulmer op.<br>
Jeg lider af selvhad.<br>
Gid jeg var en smule selvglad.<br>

2.<br>
Jeg er ked af mit navn og mine tanker.<br>
Og her nytter intet fadervor.<br>
Hvad hjælper det at hjertet stadig banker<br>
når det ingen har at banke for.<br>
Jeg lider af selvhad.<br>
Gid jeg var en smule selvglad.<br>

3.<br>
Jeg fortryder min fortid og min fødsel<br>
som jeg ikke har haft glæde af.<br>
Naturen har sgu været lidt for ødsel<br>
når jeg ikke straks blev siet fra.<br>
Jeg hader mit selvhad.<br>
Gid jeg var en smule selvglad.<br>

4.<br>
Jeg er træt af min håndskrift og min stemme<br>
og min hjerne er belagt med bly.<br>
Det ville være rart om man ku glemme<br>
hvem man er og blive født påny<br>
befriet for selvhad<br>
og en lille smule selvglad.<br>
