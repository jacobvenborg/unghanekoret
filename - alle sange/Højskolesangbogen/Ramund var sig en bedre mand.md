---
title: "Ramund var sig en bedre mand"
nummer: "464"
tema: "Folkeviser"
---

**Tekst: Andreas Peter Berggreen, 1869** <br>
**Melodi Dansk folkevise** <br>

***

1.<br>
Ramund han var sig en bedre mand,<br>
om han havde bedre klæder.<br>
Dronningen gav hannem klæder på stand<br>
af blårgarn, bast og læder.<br>
"Sådant vil jeg ikke ha'e," sagde Ramund.<br>
"Sådant står mig ikke bra," sagde Ramund den unge.<br>

2.<br>
Ramund gik sig ved salten søstrand,<br>
der så han syv jætter stande.<br>
"Tager jeg Ramund i min mindste hånd,<br>
jeg kaster ham langt fra lande."<br>
"Det gør ikke ene du," sagde Ramund,<br>
"Komme må I alle syv," sagde Ramund den Unge.<br>

3.<br>
Ramund tog til sit dyre sværd,<br>
det han kaldte Dymlingen røde.<br>
Hug han den jætter syv med én færd,<br>
at blodet randt dennem til døde.<br>
"Der ligger alle syv," sagde Ramund.<br>
"Alt står jeg her endnu," sagde Ramund den Unge.<br>

4.<br>
Ramund ladede skibene syv<br>
med guld og med ædele stene.<br>
Sejled' så over sø så stiv<br>
hen ind under kejserens lande.<br>
"Nu er vi komne her," sagde Ramund.<br>
"Nu har vi bedre lært," sagde Ramund den Unge.<br>

5.<br>
Kejseren ud af vinduet så<br>
med angest og sorrigfuld mine.<br>
"Hvo er den mand, som i gården mon stå<br>
og dér så hæsselig grine?"<br>
"Det er mig, og jeg har lyst," sagde Ramund,<br>
"med dig at vov' en dyst," sagde Ramund den Unge.<br>

6.<br>
"Kære Ramund! du lade mig leve,<br>
jeg så omend aldrig din lige.<br>
Min yngste datter vil jeg dig give,<br>
samt halvparten af mit rige."<br>
"Det tar jeg, når jeg vil," sagde Ramund,<br>
"og så din datter til," sagde Ramund den Unge.<br>

7.<br>
Ramund tog til sin store kniv,<br>
den han kaldte Dymlingens dyre.<br>
Skilte han kejseren ved hans liv,<br>
at hovedet fløj femten mile.<br>
"Jeg mente, den ej bed," sagde Ramund.<br>
"Dog rinder blodet ned," sagde Ramund den Unge.<br>
