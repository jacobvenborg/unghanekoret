---
title: "Du danske sommer, jeg elsker dig"
tekst: "Thøger Larsen, 1923"
melodi: "Otto Mortensen, 1932"
nummer: "321"
tema: "Året - højsommer"
---

***

1.<br>
Du danske sommer, jeg elsker dig<br>
skønt du så ofte har sveget mig<br>
Snart kolde farver i sky og vand<br>
snart nøgne piger ved hver en strand.<br>
Mer,mer, mer,<br>
jeg dog dig elsker, hver gang du ler.<br>

2.<br>
Du er i sindet jo lunefuld<br>
dog hjertet inderst er pure guld,<br>
et eventyr er dit glade navn,<br>
og blomster lyser ud af din favn.<br>
Korn, korn, korn<br>
I drømme gror under månens horn.<br>

3.<br>
Når dine bølger mod bredden gik,<br>
beruset blå som gudinders blik<br>
en ungdom jubled din lovsang ud,<br>
kun klædt i solskin og brunet hud.<br>
Ned, ned ned<br>
til dåb i glemsel og evighed.<br>

4.<br>
Og når du strakte med åbent sind<br>
de lyse nætter i himlen ind,<br>
imens det dufted' af hyld og hø,<br>
vi bad: lad drømmen dog aldrig dø!<br>
Ak,ak, ak!<br>
Vort hjerte svulmed' af tro og tak.<br>

5.<br>
Og stundom ud af din fulde glød<br>
sprang lynet fra skyen i jordens skød<br>
og tordenlatter og tordenregn<br>
din trolddom spændte fra egn til egn<br>
Vild, vild vild<br>
er, skønne sommer, din kraft og ild.<br>

6.<br>
Du danske sommer, min hilsen tag,<br>
du lyse nat og du lyse dag!<br>
Går tit du kold over landet hen,<br>
jeg véd, du kommer dog hed igen<br>
Ja, ja, ja,<br>
jeg véd, dit hjerte er guld endda.<br>
