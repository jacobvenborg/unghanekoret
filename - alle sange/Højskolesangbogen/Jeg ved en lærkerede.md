---
title: "Jeg ved en lærkerede"
tekst: "Harald Bergstedt, 1921"
melodi: "Carl Nielsen, 1924"
nummer: "102"
tema: "Liv"
---

***

1.<br>
Jeg ved en lærkerede<br>
jeg siger ikke mer;<br>
den findes på en hede,<br>
et sted, som ingen ser.<br>

2.<br>
I reden er der unger<br>
og ungerne har dun.<br>
De pipper, de har tunger,<br>
og reden er så lun.<br>

3.<br>
Og de to gamle lærker,<br>
de flyver tæt omkring.<br>
Jeg tænker nok, de mærker,<br>
jeg gør dem ingenting.<br>

4.<br>
Jeg lurer bag en slåen.<br>
Der står jeg ganske nær.<br>
Jeg rækker mig på tåen<br>
og holder på mit vejr.<br>

5.<br>
For ræven han vil bide<br>
og drengen samle bær.<br>
Men ingen skal få vide,<br>
hvor lærkereden er.<br>
