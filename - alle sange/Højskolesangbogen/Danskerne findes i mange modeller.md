---
title: "Danskerne findes i mange modeller"
tekst: "Ebbe Kløvedal Reich, 1994"
melodi: "Ebbe Kløvedal Reich, 1994"
nummer: "201"
tema: "Frihed og fællesskab"
---

***

1.<br>
Danskerne findes i mange modeller<br>
og stadig kommer der nye til.<br>
Er vi et folk, når det virkelig gælder?<br>
Og hvem kan bestemme, hvad folket vil?<br>
Lad os tale om det frit,<br>
lære hvor vi står,<br>
blive tvivl og kulde kvit,<br>
skabe gyldenår.<br>

2.<br>
Hvad er det fjerne, og hvad er det nære,<br>
Når verden ikke er det, den var?<br>
Hvor er det ansvar, som alle må bære,<br>
og hvor er den uskyld, som ingen har?<br>
Lad os tale om det frit,<br>
lære hvor vi står,<br>
blive tvivl og kulde kvit,<br>
skabe gyldenår.<br>

3.<br>
Vel kan vi strides om guder og penge<br>
og dømme hinanden til ensomhed.<br>
Sammen forbliver vi stadig så længe,<br>
vi lever og bor på det samme sted.<br>
Lad os tale om det frit,<br>
lære hvor vi står,<br>
blive tvivl og kulde kvit,<br>
skabe gyldenår.<br>

4.<br>
Hvad skal vi styrke, og hvad skal forandres,<br>
og hvordan gøres der ret og skel?<br>
Hvad er mit eget - og hvad er de andres?<br>
Og hvor begynder og ender vi selv?<br>
Lad os tale om det frit,<br>
lære hvor vi står,<br>
blive tvivl og kulde kvit,<br>
skabe gyldenår.<br>

5.<br>
Hvor er den glæde, der smitter og fylder,<br>
når dagen ellers er trist og tom?<br>
Hvor er den frihed, vi siger, vi hylder<br>
Og hvor er den tro, vi er fælles om?<br>
Lad os tale om det frit,<br>
lære hvor vi står,<br>
blive tvivl og kulde kvit,<br>
skabe gyldenår.<br>

6.<br>
Danskerne findes i mange modeller,<br>
For livet kræver mangfoldighed.<br>
Levende er kun de ord, der fortæller<br>
om fællesskabet, hvor alle er med.<br>
Lad os tale om det frit,<br>
lære hvor vi står,<br>
blive tvivl og kulde kvit,<br>
skabe gyldenår.<br>

7.<br>
Langt imod vest under vældige himle<br>
bag fjordens fejende fugletræk<br>
skimtes i skyerne nutidens Gimle,<br>
der rejser sig, nu da det gamle er væk<br>
Lad os tale om det frit,<br>
lære hvor vi står,<br>
blive tvivl og kulde kvit,<br>
skabe gyldenår.<br>
