---
title: "Se, det summer af sol over engen"
tekst: "Holger Drachmann, 1897"
melodi: "Stephen C. Foster, 1856?"
nummer: "295"
tema: "Året - sent forår"
---

***

1.<br>
Se, det summer af sol over engen,<br>
honningbien vil fylde sin kurv,<br>
og der pusles ved bordet og sengen<br>
af den fattigste sisken og spurv:<br>
og der jubles hele dagen,<br>
men mod kvælden bli'r alting så tyst,<br>
våren synger sin sang, det er sagen,<br>
og mit hjerte bli'r voks i mit bryst.<br>

2.<br>
Der er sølvklang i majbækkens vove,<br>
gyldent skær gennem aftenen lang,<br>
hver en grøft bliver blomstrende skove<br>
langs den kornrige, bølgende vang:<br>
disse bølger, o, de stiger<br>
med min sjæl over solskyens rand,<br>
rundt i verden er dejlige riger,<br>
ingen vår som en maj i vort land!<br>
